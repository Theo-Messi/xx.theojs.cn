# 汤头歌诀 - 卷四 -攻里之剂

七首附方四

1.大承气汤

大承气汤用芒硝　　枳实厚朴大黄饶

救阴泻热功偏擅　　急下阳明有数条

2.小承气汤

小承气汤朴实黄　　谵狂痞硬上焦强

益以羌活名三化　　中风闭实可消详

3.调胃承气汤

调胃承气硝黄草　　甘缓微和将胃保

不用朴实伤上焦　　中焦燥实服之好

4.木香槟榔丸

木香槟榔青陈皮　　枳柏茱连棱术随

大黄黑丑兼香附　　芒硝水丸量服之

一切实积能推荡　　泻痢食疟用咸宜

5.枳实导滞丸

枳实导滞首大黄　　芩连曲术茯苓襄

泽泻蒸饼糊丸服　　湿热积滞力能攘

若还后重兼气滞　　木香导滞加槟榔

6.温脾汤

温脾参附与干姜　　甘草当归硝大黄

寒热并行治寒积　　脐腹绞结痛非常

7.蜜煎导法

蜜煎导法通大便　　或将猎胆灌肛中

不欲苦寒伤胃腑　　阳明无热勿轻攻

增辑

1.芍药汤

芍药芩连与锦纹　　桂甘槟木及归身

别名导气除甘桂　　枳壳加之效若神

2.香连丸

香连治痢习为常　　初起宜通勿遽尝

别有白头翁可恃　　秦皮连柏苦寒方

3.更衣丸

更衣利便治津干　　芦荟朱砂滴酒丸

脾约别行麻杏芍　　大黄枳朴蜜和丸

[攻里之剂] 大承气汤

（仲景）用芒硝，枳实大黄浓朴饶。〔大黄四两（酒洗），芒硝三合，浓朴八两，枳实五枚〕。救阴泻热功偏擅，急下阳明有数条。（大黄治大实，芒硝治大燥大坚，二味治无形血药；浓朴治大满，枳实治痞，二味治有形气药。热毒传入阳明胃府，痞、满、燥、实、坚全见，杂证、三焦实热，并须以此下之。胃为水谷之海，土为万物之母。四旁有病，皆能传入胃府，则不复传他经矣。陶节庵曰 ∶ 伤寒热邪传里，须看热气浅深用药，大承气最紧，小承气次之，调

[攻里之剂] 小承气汤

（仲景）朴实黄，〔大黄四两，浓朴二两（姜炒），枳实三枚（麸炒）。〕谵狂痞硬上焦强。

（热在上焦则满，在中焦则硬，胃有燥粪则谵语，不用芒硝者，恐伤下焦真阴也。）益以羌活名三化（汤，）中风闭实可消详。（用承气治二便，加羌活治风，中风体实者可偶用。然涉虚者多，不可轻投。）

[攻里之剂] 调胃承气

（汤，仲景）硝黄草，〔大黄（酒浸）、芒硝各一两，甘草（炙）五钱。〕甘缓微和将胃保。（用甘草甘以缓之，微和胃气，勿令大泄下。）不用朴实伤上焦，（不用浓朴、枳实，恐伤上焦氤氲之气也。）中焦燥实服之好。

[攻里之剂] 木香槟榔

（丸，张子和）青陈皮，枳壳柏连棱术随。大黄黑丑兼香附，芒硝水丸量服之。一切实积能推荡，泻痢食疟用咸宜。〔木香、槟榔、青皮（醋炒）、陈皮、枳壳（炒）、黄柏（酒炒）、棱、莪术（并醋煮），各五钱，大黄（酒浸）一两，香附、牵牛各二两，芒硝，水丸，量虚实服。木香、香附、青、陈、枳壳利气宽肠，黑牵牛、槟榔下气尤速，气行则无痞满后重之患矣。连、柏燥实清热，棱、莪行气破血，硝、黄去血中伏热，并为推坚峻品。湿热积滞去，则二便调而三焦通泰矣。盖宿垢不净，清阳终不得升，亦通因通用之意也。〕

[攻里之剂] 枳实导滞

（丸，东垣）首大黄，芩连曲术茯苓襄。泽泻蒸饼糊丸服，湿热积滞力能攘。〔大黄一两，枳实（麸炒）、黄芩（酒炒）、黄连（酒炒）、神曲（炒）各五钱，白术（土炒）、茯苓三钱，泽泻二钱，蒸饼糊丸，量虚实服之。大黄、枳实荡热去积，芩、连佐之以清热，苓、泻佐之以利湿，神曲佐之以消食。又恐苦寒力峻，故加白术补土固中。〕若还后重兼气滞，木香导滞（丸）加槟榔。

[攻里之剂] 温脾

（汤，《千金》）参附与干姜，甘草当归硝大黄。寒热并行治寒积，脐腹绞结痛非常。人参、附子、甘草、芒硝各一两，大黄五两，当归、干姜各三两，煎服，日三。本方除当归、芒硝，亦名温脾汤，治久痢赤白、脾胃冷、实不消。硝、黄以荡其积，姜、附以祛其寒，参、草、当归以保其血气。按 ∶ 古人方中，多有硝、黄、柏、连与姜、茱、桂、附寒热并用者，亦有参、术、硝、黄补泻并用者，亦有大黄、麻黄汗下兼行者，令人罕识其旨。姑录此方，以见治疗之妙不一端也。）

[攻里之剂] 蜜煎导法通大便

（仲景用蜜熬如饴，捻作挺子，掺皂角末，乘热纳谷道中，或掺盐。）或将（猪）胆汁灌肛中。（用猪胆汁醋和，以竹管插肛门中，将汁灌入，顷当大便，名猪胆汁导法，仲景）。

不欲苦寒伤胃府，阳明无热勿轻攻。（胃府无热而便秘者，为汗多津液不足，不宜用承气妄攻。此仲景心法，后人罕识，故录三方于攻下之末。）
