# 汤头歌诀 - 卷十六 -泻火之剂

二十七首、附方九

1.黄连解毒汤

黄连解毒汤四味　　黄柏黄芩栀子备

躁狂大热呕不眠　　吐衄斑黄均可使

若云三黄石膏汤　　再加麻黄及淡黄

此为伤寒温毒盛　　三焦表里相兼治

栀子金花加大黄　　润肠泻热真堪倚

2.附子泻心汤

附子泻心用三黄　　寒加热药以维阳

痞乃热邪寒药治　　恶寒加附治相当

大黄附子汤同意　　温药下之妙异常

3.半夏泻心汤

半夏泻心黄连芩　　干姜甘草与人参

大枣和之治虚痞　　法在降阳而和阳

4.白虎汤

白虎汤用石膏偎　　知母甘草粳米陪

亦有加入人参者　　躁烦热渴舌生苔

5.竹叶石膏汤

竹叶石膏汤人参　　麦冬半夏竹叶灵

甘草生姜兼粳米　　暑烦热渴脉虚寻

6.升阳散火汤

升阳散火葛升麻　　羌独防风参芍侪

生炙二草加姜枣　　阳经火郁发之佳

7.凉膈散

凉膈硝黄栀子翘　　黄芩甘草薄荷饶

竹叶蜜煎疗膈上　　中焦燥实服之消

8.清心莲子饮

清心莲子石莲参　　地骨柴胡亦茯苓

芪草麦冬车前子　　躁烦消渴及崩淋

9.甘露饮

甘露两地与茵陈　　芩枳枇杷石斛伦

甘草二冬平胃热　　桂苓犀我可加均

10.清胃散

清胃散用升麻连　　当归生地牡丹全

或益石膏平胃热　　口疮吐衄及牙宣

11.泻黄散

泻黄甘草与防风　　石膏栀子藿香充

炒香蜜酒调和服　　胃热口疮并见功

12.钱乙泻黄散

钱乙泻黄升防芷　　芩夏石斛同甘枳

亦治胃热及口疮　　火郁发之斯为美

13.泻白散

泻白桑皮地骨皮　　甘草粳米四般宜

参茯知芩皆可入　　肺炎喘嗽此方施

14.泻青丸

泻青丸用龙胆栀　　下行泻火大黄资

羌防升上芎归润　　火郁肝经用此宜

15.龙胆泻肝汤

龙胆泻肝栀芩柴　　生地车前泽泻偕

木通甘草当归合　　肝经湿热力能排

16.当归龙荟丸

当归龙荟用四黄　　龙胆芦荟木麝香

黑栀青黛姜汤下　　一切肝火尽能攘

17.左金丸

左金茱连六一丸　　肝经炎郁吐吞酸

再加芍药名戊已　　热泻热痢服之安

连附六一治胃痛　　寒因热用理一般

18.导赤散

导赤生地与木通　　草梢竹叶四般攻

口糜淋痛小肠火　　引热同归小便中

19.清骨散

清骨散用银柴胡　　胡连秦艽鳖甲符

地骨青藁知母草　　骨蒸劳热保无虞

20.普济消毒饮

普济消毒芩连鼠　　玄参甘桔板蓝根

升柴马勃连翘陈　　僵蚕薄荷为末咀

或加人参及大黄　　大头天行力能御

21.清震汤

清震汤治雷头风　　升麻苍术两般充

荷叶一枚升胃气　　邪从上散不传中

22.桔梗汤

桔梗汤中用防已　　桑皮贝母瓜蒌子

甘枳当归薏杏仁　　黄芪百合姜煎此

肺痈吐脓或咽干　　便秘大黄可加使

23.清咽太平丸

清咽太平薄荷芎　　柿霜甘桔及防风

犀角蜜丸治膈热　　早间咯血颊常红

24.消斑青黛饮

消斑青黛栀连犀　　知母玄参生地齐

石膏柴胡人参草　　便实参去大黄跻

姜枣煎加一匙醋　　阳邪里实此方稽

25.辛夷散

辛夷散里藁防风　　白芷升麻与木通

芎细甘草茶调服　　鼻生息肉此方攻

26.苍耳散

苍耳散中用薄荷　　辛荑白芷四般和

葱茶调服疏肝肺　　清升浊降鼻渊瘥

27.妙香散

妙散山药与参芪　　甘桔二茯远志随

少佐辰砂木香麝　　悸悸郁结梦中遗

增辑

1.紫雪散

紫雪犀羚牛朴硝　　硝磁寒水滑和膏

丁沉木麝升玄草　　更用赤金法亦超

2.至宝丹

至宝朱砂麝息香　　雄黄犀角与牛黄

金银二箔兼龙脑　　琥珀还同玳瑁良

3.万氏牛黄丸

万氏牛黄丸最精　　芩连栀子郁砂并

或加雄角珠冰麝　　退热清心力更宏

4.玉女煎

玉女煎中地膝兼　　石膏知母麦冬全

阴虚胃火牙疼效　　去膝地生温热痊

5.清瘟败毒散

清瘟败毒地连芩　　丹石栀甘竹叶寻

犀角玄翘知芍桔　　瘟邪泻毒亦滋阴

6.化斑汤

化斑汤用石膏元　　粳米甘犀知母存

或入银丹大青地　　温邪斑毒治神昏

7.神犀丹

神犀丹内用犀芩　　元参菖蒲生地群

豉粉银翘蓝紫草　　温邪暑疫有奇勋

8.青蒿鳖甲汤

青蒿鳖甲知地丹　　阴分伏热此方攀

夜热早凉无汗者　　从里达表服之安

[泻火之剂] 黄连解毒汤

（毒即火热也）四味，黄柏黄芩栀子备，（等分）。躁狂大热呕不眠，吐（血）衄（鼻血，音女六切）斑黄均可使。若云三黄石膏汤，再加麻黄及淡鼓。（见表里。）此为伤寒温毒盛，三焦表里相兼治。栀子金花（丸）加大黄，（黄芩、黄柏、黄连、栀子、大黄，水丸。）润肠泻热真堪倚

[泻火之剂] 附子泻心

（汤，仲景）用三黄，寒加热药以维阳。〔芩、连各一两，大黄二两，附子一枚（炮）。

恐三黄重损其阳，故加附子。〕痞乃热邪寒药治，（伤寒痞满，从外之内，满在胸而不在胃，多属热邪，故宜苦泻。若杂病之痞，从内之外，又宜辛热。）恶寒加附始相当。（经曰 ∶ 心下痞，按之软，关脉浮者，大黄黄连泻心汤。心下痞而复恶寒，汗出者，附子泻心肠。）大黄附子汤同意，温药下之妙异常。〔大黄、细辛各二两，附子一枚（炮）。《金匮》阳中有阴，宜以温药下其寒，后人罕识其旨。〕

[泻火之剂] 半夏泻心

（汤，仲景）黄连芩，干姜甘草与人参。大枣和之治虚痞，法在降阳而和阴。〔半夏半斤，黄连一两，干姜、黄芩、甘草（炙）、人参各三两，大枣十二枚。治伤寒下之早，胸满而不痛者，为痞；身寒而呕，饮食不下，非柴胡证。凡用泻心者，多属误下，非传经热邪。

否而不泰为痞。泻心者，必交阴阳；通上下者，必和其中，故用参、甘、大枣。〕

[泻火之剂] 白虎汤

（仲景）用石膏偎，知母甘草梗米陪。（石膏一斤，知母六两，甘草二两，粳米六合。）亦有加入人参者，（名人参白虎汤。）燥烦热渴舌生苔。（白虎，西方金神。此方清肺金而泻胃火，故名。然必实热方可用之，或有血虚身热，脾虚发热及阴盛格阳，类白虎汤证，误投之，不可救也。按 ∶ 白虎证脉洪大有力，类白虎证脉大而虚，以此为辨。又当观小便，赤者为内热，白者为内寒也。）

[泻火之剂] 竹叶石膏汤

（仲景）人参，麦冬半夏竹叶灵。甘草生姜兼粳米，暑烦热渴脉虚寻。〔竹叶膏一斤，人参三两，甘草（炙）三两，麦冬一升，半夏、粳米各半升，加姜煎。治伤寒解后，呕渴少气。竹叶、石膏之辛寒，以散余热；参、甘、粳、麦之甘平，以补虚生津；姜、夏之辛温，以豁痰止呕。〕

[泻火之剂] 升阳散火

（汤，东垣）葛升柴，羌独防风参芍侪。生炙二草加姜枣，阳经火郁发之佳。（柴胡八钱，葛根、升麻、羌活、独活、白芍各五钱，防风二钱半，炙甘草三钱，生甘草二钱，每服五钱，加姜、枣煎。火发多在肝、胆之经，以木盛能生火，而二经俱挟相火，故以柴胡散肝为君，羌、防以发太阳之火，升、葛以发阳明之火，独活以发少阴之火。加参、甘者，补土以泄火；加白芍者，泻肝而益脾，但令散中有补，发中有收也。）

[泻火之剂] 凉膈

（散，《局方》）硝黄栀子翘，黄芩甘草薄荷饶。竹叶蜜煎疗膈上，（叶生竹上，故治上焦。）中焦燥实服之消。〔连翘四两，大黄（酒浸）、芒硝、甘草各二两，栀子（炒黑）、黄芩（酒炒）、薄荷各一两，为末，每服三钱，加竹叶、生蜜煎。连翘、薄荷、竹叶以升散于上，栀、芩、硝、黄以推泻于下，使上升下行，而膈自清矣。加甘草、生蜜者，病在膈，甘以缓之也。潘

[泻火之剂] 清心莲子

（饮，《局方》）石莲参，地骨柴胡赤茯苓。草麦冬车前子，躁烦消渴及崩淋。〔石莲、人参、柴胡、赤茯苓、黄各三钱，黄芩（酒炒）、地骨皮、麦冬、车前子、甘草（炙）各二钱。参、、甘草补虚泻火，柴胡、地骨退热平肝，黄芩、麦冬清热上焦，赤茯苓、车前利湿下部，中以石莲交其心肾也。〕

[泻火之剂] 甘露

（饮，《局方》）两地（生、熟）与茵陈，芩枳枇杷（黄芩、枳壳、枇杷叶）石斛伦。甘草二冬（天、麦）平胃热，（等分煎。二地、甘、石斛平脾胃之虚热，清而兼补，黄芩、茵陈折热而去温，枳壳、枇杷抑气而降火。）桂苓犀角可加均。（加茯苓、肉桂，名桂苓甘露饮。

《本事方》加犀

[泻火之剂] 清胃散

（东垣）用升麻（黄）连，当归生地牡丹全。或益石膏平胃热，口疮吐衄（口血、鼻血）及牙宣（齿龈出血。黄连泻心火，亦泻脾火，丹皮、生地平血热，当归引血归经，石膏泻阴阳之火，升麻升阳明之清。昂按 ∶ 古人治血，多用升麻。然上升之药，终不可轻施。）

[泻火之剂] 泻黄

（散）甘草与防风，石膏栀子藿香充。炒香蜜酒调和服，胃热口疮并见功。（防风四两，甘草二两，黑栀子一两，藿香七钱，石膏五钱。栀子、石膏泻肺胃之火，藿香辟恶调中，甘草补脾泻热。重用防风者，能发脾中伏火，又能于土中泻木也。）

[泻火之剂] 钱乙泻黄

（散）升防芷，芩夏石斛同甘枳。亦治胃热及口疮，火郁发之斯为美。（升麻、防风、白枳壳以清热开郁，石斛、甘草以平胃调中。）

[泻火之剂] 泻白

（散，钱乙）桑皮地骨皮，甘草粳米四般宜。（桑白皮、地骨皮各一钱，甘草五分，粳米百粒。桑皮泻肺火，地骨退虚热，甘草补土生金，粳米和中清肺。李时珍曰 ∶ 此泻肺诸方之准绳也。）参茯知芩皆可入，（人参、茯苓、知母、黄芩听加，名加减泻白散。）肺炎喘嗽此方施。

[泻火之剂] 泻青丸

（钱乙）用龙胆栀，下行泻火大黄资。羌防升上芎归润，火郁肝经用此宜。〔龙胆草、黑栀子、大黄（酒蒸）、羌活、防风、川芎、当归（酒洗），等分，蜜丸，竹叶汤下。羌、防引火上升，栀、胆、大黄抑火下降，芎、归养肝血而润肝燥。〕

[泻火之剂] 龙胆泻肝

（汤，《局方》）栀芩柴，生地车前泽泻偕。木通甘草当归合，肝经湿热力能排。〔胆草（酒炒）、栀子（酒炒）、黄芩（酒炒）、生地（酒炒）、柴胡、车前子、泽泻、木通、当归、甘草（生用）。龙胆、柴胡泻肝胆之火，黄芩、栀子泻肺与三焦之热，以佐之泽泻泻肾经之湿，木通、车前泻小肠、膀胱之湿；以佐之归、地养血补肝，甘草缓中益胃，不令苦寒过于泄下也。〕

[泻火之剂] 当归龙荟

（丸，《宣明》）用四黄，龙胆芦荟木麝香。黑栀青黛姜汤下，一切肝火尽能攘。〔当归大黄（酒浸）、青黛（水飞）、芦荟各五钱，木香二钱，麝香五分，蜜丸，姜汤下。肝木为生火之原，诸经之火因之而起，故以青黛、龙胆入木经而直折之，而以大黄、芩、连、栀、柏通平上下三焦之火也。芦荟大苦、大寒，气臊入肝。恐诸药过于寒泻，故用当归养血补肝，用姜汤辛温为引。加木、麝者，取其行气通窍也。然非实热，不可轻投。〕

[泻火之剂] 左金

（丸，丹溪）茱莲六一丸，肝经火郁吐吞酸。〔黄连六两（姜汁炒），吴茱萸一两（盐汤泡），亦名茱连丸。肝实则作痛，或呕酸。心为肝子，故用黄连泻心清火，使火不克金，则金能制木而肝平矣。吴茱萸能入厥阴行气解郁，又能引热下行，故以为反佐。寒者正治，热者反治，使之相济以立功也。左金者，使肺右之金得行于左而平肝也。〕再加芍药名戊己（丸），热泻热痢服之安。（戊为胃土，己为脾土，加芍药伐肝安脾，使木不克土。）

[泻火之剂] 连附六一（汤）

治胃痛，寒因热用理一般。（黄连六两，附子一两，亦反佐也。）

[泻火之剂] 导赤

（散，钱乙）生地与木通，（甘）草梢竹叶四般攻。口糜淋痛小肠火，引热同归小便中（等分煎。生地凉心血，竹叶清心气，木通泻心火入小肠，草梢达肾茎而止痛。）

[泻火之剂] 清骨散

用银柴胡，胡连秦艽鳖甲符。地骨青蒿知母草，骨蒸劳热保无虞。〔银柴胡钱半，胡黄连、秦艽、鳖甲（童便炙）、地骨皮、青蒿、知母各一钱，甘草（炙）五分。地骨、胡连、知母以平内热，柴胡、青蒿、秦艽以散表邪，引诸药入骨而补阴，甘草和诸药而泻火。〕

[泻火之剂] 普济消毒

（饮，东垣）芩连鼠，玄参甘桔蓝根侣。升柴马勃连翘陈，僵蚕薄荷为末咀。〔黄芩（酒子、板蓝根、马勃、连翘、薄荷各一钱，僵蚕、升麻各七分，末服，或蜜丸噙化。〕或加人参及大黄，（虚者加人参，便秘加大黄。）大头天行力能御。（大头天行，亲戚不相访，问染者多不救。原文曰 ∶ 芩、连泻心肺之火为君，玄参、陈皮、甘草泻火补肺为臣，连翘、薄荷、鼠粘、蓝根、僵蚕、马勃散肿消毒定喘为佐，升麻、柴胡散阳明、少阳二经之阳，桔梗为舟楫，不令下行为载。李东垣曰 ∶ 此邪热客心肺之间，上攻头面为肿，以承气汤泻之，是为诛伐无过，遂处此方，全活甚众。）

[泻火之剂] 清震汤

河间治雷头风，升麻苍术两般充。（二味，《局方》名升麻汤。）荷叶一枚升胃气，邪从上散不传中。（头面肿痛疙瘩，名雷头风，一云头如雷鸣。东垣曰 ∶ 邪在三阳，不可过用寒药重剂误伐无过，处清震汤升阳解毒，盖取震为雷之义。）

[泻火之剂] 桔梗汤

（《济生》）中用防已，桑皮贝母栝蒌子。甘枳当归薏杏仁，黄百合姜煎此。（桔梗、防己、栝蒌、贝母、当归、枳壳、薏苡仁、桑白皮各五分，黄七分，杏仁、百合、甘草各三分，姜煎。）肺痈吐脓或咽干，便秘大黄可加使。（一方有人参，无枳壳。黄补肺气，杏仁、薏仁、桑皮、百合补肺清火，栝蒌、贝母润肺除痰，甘、桔开提气血，利膈散寒，防己散肿除风，泻湿清热，当归以和血，枳壳以利其气。）

[泻火之剂] 清咽太平

（丸）薄荷芎，柿霜甘桔及防风。犀角蜜丸治热膈，早间咯血颊常红。（两颊，肺肝之部。早间，寅卯木旺之时。木盛生火，来克肺金。薄荷十两，川芎、柿霜、甘草、防风、犀角各二两，桔梗三两，蜜丸。川芎，血中气药，散瘀升清；防风，血药之使，搜肝泻肺。薄荷理血散热，清咽除蒸，犀角凉心清肝，柿霜生津润肺，甘草缓炎上之火势，桔梗载诸药而上浮。）

[泻火之剂] 清斑青黛

（饮，陶节庵）栀连犀，知母玄参生地齐。石膏柴胡人参（甘）草，便实参去大黄跻。

（去人参，加入大黄。）姜枣煎加一匙醋，阳邪里实此方稽。（发斑虽由胃热，亦诸经之火有以助之。青黛、黄连清肝火，栀子清胃火。引以柴胡，使达肌表；使以姜、枣，以和营卫。

热毒入里，亦由胃虚，故以人参、甘草益胃。加醋者，酸以收之也。）

[泻火之剂] 辛夷散

（严氏）里（本）防风，白芷升麻与木通。芎细（川芎、细辛）甘草茶调服，鼻生息肉此方攻。（肺经湿热，上蒸于脑，入鼻而生息肉，犹湿地得热而生芝菌也。诸药等分，末服三钱。辛夷、升麻、白芷能引胃中清阳上行头脑，防风、本能入巅顶燥湿祛风，细辛散热通窍，川

[泻火之剂] 苍耳散

（陈无择）中用薄荷，辛夷白芷四般和。葱茶调服疏肝肺，清升浊降鼻渊瘥。〔苍耳子（炒）二钱半，薄荷、辛夷各五钱，白芷一两，末服。凡头面之疾，皆由清阳不升，浊阴逆上所致。浊气上烁于脑，则鼻流浊涕为渊。数药升阳通窍，除湿散风，故治之也。〕

[泻火之剂] 妙香

（散，王荆公）山药与参，甘桔二茯远志随。少佐辰砂木香麝，惊悸郁结梦中遗。〔山药二两（乳汁炒），人参、黄（蜜炙）、茯苓、茯神、远志（炒）各一两，桔梗、甘草各三钱，辰砂二钱，木香二钱半，麝香一钱，为末，每服二钱，酒下。山药固精，参、补气，远志、二茯清心宁神，桔梗、木香疏肝清肺，丹、麝镇心，散郁辟邪，甘草补中，协和诸药，使精、气、神相根据，邪火自退。不用固涩之药，为泄遗良剂，以其安神利气，故亦治惊悸郁结。〕
