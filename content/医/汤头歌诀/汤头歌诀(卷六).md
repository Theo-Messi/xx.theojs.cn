# 汤头歌诀 - 卷六 -和解之剂

九首、附方五

1.小柴胡汤

小柴胡汤和解供　　半夏人参甘草从

更用黄芩加姜枣　　少阳百病此为宗

2.四逆散

四逆散里用柴胡　　芍药枳实甘草须

此是阳邪成郁逆　　敛阴泄热平剂扶

3.黄连汤

黄连汤内用干姜　　半夏人参甘草藏

更用桂枝兼大枣　　寒热平调呕痛忘

4.黄芩汤

黄芩汤用甘芍并　　二阳合利枣加烹

此方遂为治痢祖　　后人加味或更名

再加生姜与半夏　　前症皆呕此能平

单用芍药与甘草　　散逆止痛能和营

5.逍遥散

逍遥散用当归芍　　柴苓术草加姜薄

散郁除蒸功最奇　　调经八味丹栀着

6.藿香正气散

藿香正气大腹苏　　甘桔陈苓术朴俱

夏曲白芷加姜枣　　感伤岚瘴并能驱

7.六和汤

六和藿朴杏砂呈　　半夏木瓜赤茯苓

术参扁豆同甘草　　姜枣煎之六气平

或益香薷或苏叶　　伤寒伤暑用须明

8.清脾饮

清脾饮用青朴柴　　苓夏甘芩白术偕

更加草果姜煎服　　热多阳疟此方佳

9.痛泻要方

痛泻要方陈皮芍　　防风白术煎丸酌

补演并用理肝脾　　若作食伤医更错

增辑

1.何人饮

何人饮治久虚疟　　参首归陈姜枣约

追疟青陈柴半归　　首乌甘草正未弱

若名休疟脾无虚　　参甘归乌甘草酌

四兽果梅入六君　　补中兼收须量度

更截实疟木贼煎　　青朴夏榔苍术着

2.奔豚汤

奔豚汤治肾中邪　　气上冲胸腹痛佳

芩芍芎归甘草半　　生姜干葛李根加

3.达原饮

达原厚朴与常山　　草果槟榔共涤痰

更用黄芩知母入　　菖蒲青草不容删

4.蒿芩清胆汤

俞氏蒿芩清胆汤　　陈皮半夏竹茹襄

赤苓枳壳兼碧玉　　湿热轻宣此法良

[和解之剂] 小柴胡汤

（仲景）和解供，半夏人参甘草从。更用黄芩加姜枣，少阳百病此为宗。（柴胡八两，半夏半升，人参、甘草、黄芩、生姜各三两，大枣十二枚。治一切往来寒热，胸满胁痛，心烦喜呕，口苦耳聋，咳渴悸利，半表半里之证。属少阳经者，但见一症即是，不必悉具。胆府清净，无出无入，经在半表半里，法宜和解。柴胡升阳达表，黄芩退热和阴，半夏祛痰散逆，参、草辅正补中，使邪不得复传入里也。）

[和解之剂] 四逆散

（仲景）里用柴胡，芍药枳实甘草须。（柴胡、芍药炒、枳实麸炒、甘草炙等分。）此是阳邪成厥逆，（阳邪入里，四肢逆而不温。）敛阴泄热平剂扶。（芍药敛阴，枳实泄热，甘草和逆，柴胡散邪，用平剂以和解之。）

[和解之剂] 黄连汤

（仲景）内用干姜，半夏人参甘草藏。更用桂枝兼大枣，寒热平调呕痛忘。〔黄连（炒）、干姜（炮）、甘草、桂枝各三两，人参二两，半夏半升，大枣十二枚，治胸中有热而欲呕，胃中有寒而作痛，或丹田有热，胸中有寒者，仲景亦用此汤。按 ∶ 此汤与小柴胡汤同意，以桂枝易柴胡，黄连易黄芩，以干姜易生姜，余药同，皆是和解之意。但小柴胡汤属少阳药，此汤

[和解之剂] 黄芩汤

（仲景）用甘芍并，二阳合利加枣烹。（治太阳、少阳合病，下利 ∶ 黄芩三两，芍药、甘草各二两，枣十二枚。阳邪入里，故以黄芩彻其热，甘草、大枣和其太阴。）此方遂为治痢祖，后人加味或更名。（利，泻泄也；痢，滞下也。仲景本治伤寒下利，《机要》用此治痢，更名黄芩芍药汤；洁古治痢加木香、槟榔、大黄、黄连、当归、官桂，名芍药汤。）再加生姜与半夏，（名黄芩加生姜半夏汤，仲景。）前症兼呕此能平。单用芍药与甘草（炙，等分，名芍药甘草汤，仲景。）散逆止痛能和营。（虞天民曰 ∶ 白芍不惟治血虚，兼能行气。腹痛者，营气不

[和解之剂] 逍遥散

（《局方》）用当归芍，柴芩术草加姜薄。〔柴胡、当归（酒拌）、白芍（酒炒）、白术（土炒、茯苓各一钱，甘草（炙）五分，加煨姜、薄荷煎。〕散郁除蒸功最奇，（肝虚则血病，归、芍养血平肝；木盛则土衰，术、草和中补土，柴胡升阳散热，茯苓利湿宁心，生姜暖胃祛痰，薄木郁则火郁，火郁则土郁，土郁则金郁，金郁则水郁。五行相因，自然之理也。余以一方治木郁，而诸郁皆解，逍遥散是也。）调经八味丹栀着。（加丹皮、栀子各八味逍遥散，治肝伤血少。）

[和解之剂] 藿香正气

（散，《局方》）大腹苏，甘桔陈苓术朴俱。夏曲白芷加姜枣，感伤（外感内伤）岚瘴并能驱。〔藿香、大腹皮、紫苏、茯苓、白芷各三两，陈皮、白术（土炒）、浓朴（姜汁炒）、半夏曲、桔梗各二两，甘草一两，每服五钱，加姜、枣煎。藿香理气和中，辟恶止呕；苏、芷、桔脾去湿，以辅正气。正气通畅，则邪逆自除矣。〕

[和解之剂] 六和

（汤，《局方》）藿朴杏砂呈，半夏木瓜赤茯苓。术参扁豆同甘草，姜枣煎之六气平。（藿香、浓朴、砂仁、半夏、木瓜、赤茯苓、白术、人参、扁豆、甘草，加姜、枣煎，能御风、寒、暑、湿、燥、火六气，故名曰六和。藿、朴、杏、砂理气化食，参、术、陈、夏补正匡脾，豆、瓜祛暑，赤茯行水。大抵以理气健脾为主，脾胃既强，则诸邪不能干矣。）或益香藿或苏叶，伤寒伤暑用须明。（伤寒加苏叶，伤暑加香藿。）

[和解之剂] 清脾饮

（严用和）用青朴柴，芩夏甘苓白术偕。更加草果姜煎服，热多阳疟此方佳。〔青皮、浓朴（醋炒）、柴胡、黄芩、半夏（姜制）、甘草（炙）、茯苓、白术（土炒）、草果（煨），加姜煎。疟不止，加酒炒常山一钱，乌梅二个；大渴，加麦冬、知母。疟疾，一名脾寒，盖因脾胃受伤者居多。此方乃加减小柴胡汤从温脾诸方而一变也。青、柴平肝破滞，朴、夏平胃祛痰，芩、苓清热利湿，术、草补脾调中，草果散太阴积寒，除痰截疟。〕

[和解之剂] 痛泻要方

（刘草窗）陈皮芍，防风白术煎丸酌。〔白术（土炒）三两，白芍（酒炒）四两，陈皮（炒）半两，防风一两，或煎或丸，久泻加升麻。〕补土泻木理肝脾，（陈皮理气补脾，防、芍泻木益土）。若作食伤医便错。（吴鹤皋曰 ∶ 伤食腹痛，得泻便减，今泻而痛不减，故责之土败木贼也
