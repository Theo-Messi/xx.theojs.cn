# 汤头歌诀 - 卷九 -理气之剂

十一首、附方八

1.补中益气汤

补中益气芪术陈　　升柴参草当归身

虚劳内伤功独擅　　亦治阳虚外感因

木香苍术易白术　　调中益气畅脾神

2.乌药顺气汤

乌药顺气芎芷姜　　橘红枳桔及麻黄

僵蚕炙草姜煎服　　中气厥逆此方详

3.越鞠丸

越鞠丸治六般郁　　气血痰火湿食因

芎苍香附兼栀曲　　气畅郁舒痛闷伸

又六郁汤苍芎附　　甘苓橘半栀砂仁

4.苏子降气汤

苏子降气橘半归　　前胡桂朴草姜依

下虚上盛痰嗽喘　　亦有加参贵合机

5.四七汤

四七汤理七情气　　半夏厚朴茯苓苏

姜枣煎之舒郁结　　痰涎呕痛尽能纾

又有局方名四七　　参桂夏草妙更殊

6.四磨汤

四磨亦治七情侵　　人参乌药及槟沉

浓磨煎服调逆气　　实者枳壳易人参

去参加入木香枳　　五磨饮子白酒斟

7.旋覆代赭汤

旋覆代赭用人参　　半夏甘姜大枣临

重以镇逆咸软痞　　痞硬噫气力能禁

8.正气天香散

绀珠正气天香散　　香附干姜苏叶陈

乌药舒郁兼除痛　　气行血活经自匀

9.橘皮竹茹汤

橘皮竹茹治呕呃　　参甘半夏枇杷麦

赤茯再加姜枣煎　　方由金匮此方辟

10.丁香柿蒂汤

丁香柿蒂人参姜　　呃逆因寒中气戕

济生香蒂仅二味　　或加竹橘用皆良

11.定喘汤

定喘白果与麻黄　　款冬半夏白皮桑

苏杏黄芩兼甘草　　肺寒膈热喘哮尝

增辑

1.苏合香丸

苏合香丸麝息香　　木丁熏陆气同芳

犀冰白术沉香附　　衣用朱砂中恶尝

2.瓜蒌薤白汤

瓜蒌薤白治胸痹　　益以白酒温肺气

加夏加朴枳桂枝　　治法稍殊名亦异

3.丹参饮

丹参饮里用檩砂　　心胃诸痛效验赊

百合汤中乌药佐　　专除郁气不须夸

[理气之剂] 补中益气

（汤，东垣）术陈，升柴参草当归身。〔黄（蜜炙）钱半，人参、甘草（炙）各一钱，白术（土炒）、陈皮（留白）、归身各五分，升麻、柴胡各三分，加姜、枣煎。表虚者，升麻用蜜水炒用。东垣曰 ∶ 升、柴味薄性阳，能引脾胃清气行于阴道，以资春气之和；又引参、、甘草上行，充实腠理，使卫外为固。凡补脾胃之气，多以升阳补气名之者，此也。〕虚劳内伤功独擅，亦治阳虚外感因。（虚人感冒，不在发散者，此方可以代之，或加辛散药。）木香苍术易归术，调中益气畅脾神。（除当归、白术，加木香、苍术，名调中益气汤。前方加白芍、五味子，发中有收，亦名调中益气汤，俱李东垣方。）

[理气之剂] 乌药顺气

（汤，严用和）芎芷姜，橘红枳桔及麻黄。僵蚕炙草姜煎服，中气厥逆此方详。（厥逆痰塞，口噤脉伏，身温为中风，身冷为中气。中风多痰涎，中气无痰涎，以此为辨。许学士云 ∶ 中气之证，不可作中风治。喻嘉言曰 ∶ 中风证多挟中气。乌药、橘红各二钱，川芎、白芷、枳壳、桔梗、麻黄各一钱，僵蚕（去丝嘴炒）、炮姜、炙草各五分，加姜、枣煎。麻、梗、芎、芷发汗散寒，以顺表气；乌、姜、陈、枳行气祛痰，以顺里气。加僵蚕清化消风，甘草协和诸药。古云气顺则风散，风邪卒中，当先治标也。）

[理气之剂] 越鞠丸

（丹溪）治六般郁，气血痰火湿食因。（此六郁也。）芎苍香附兼栀曲，气畅郁舒痛闷伸。

（吴鹤皋曰 ∶ 香附开气郁，苍术燥湿郁，抚芎调血郁，栀子清火郁，神曲消食郁，各等分，面糊为丸。又湿郁加茯苓、白芷，火郁加青黛，痰郁加半夏、栝蒌、海石，血郁加桃仁、红花，气郁加木香、槟榔，食郁加麦芽、山楂，挟寒加吴茱萸。）又六郁汤苍芎附，甘苓橘半栀砂仁。（苍术、川芎、香附、甘草、茯苓、橘红、半夏、栀子、砂仁。此前方加味，兼治痰郁，看六郁中之重者为君，余药听加减用之。）

[理气之剂] 苏子降气

（汤，《局方》）橘半归，前胡桂朴草姜根据。下虚上盛痰嗽喘，亦有加参贵合机。〔苏子、橘红、半夏、当归、前胡、浓朴（姜汁炒）各一钱，肉桂、炙甘草各五分，加姜煎。一方无桂加沉香。苏子、前胡、橘红、半夏降气行痰，气行则痰行也。数药兼能发表，加当归和血，甘草缓中。下虚上盛，故用官桂引火归元。如气虚亦有加人参、五味者。〕

[理气之剂] 四七汤

（《三因》）理七情气，（七气，寒、热、喜、怒、忧、愁、恚也，亦名七气汤。）半夏浓朴茯苓苏。〔半夏（姜汁炒）五钱，浓朴（姜汁炒）三钱，茯苓四钱，紫苏二钱。郁虽由乎气，亦多挟湿挟痰，故以半夏、浓朴除痰散满，茯苓、苏叶利湿宽中。湿去痰行，郁自除矣。〕姜枣煎之舒郁结，痰涎呕痛尽能纾。又有局方名四七汤，参桂夏草妙更殊。（人参、官桂、半夏各一钱，甘草五分，加姜煎。人参补气，官桂平肝，姜制半夏祛痰，甘草和中，并不用利气之药。汤名四七者，以四味治人之七情也。）

[理气之剂] 四磨

（汤，《严氏》）亦治七情侵，人参乌药及槟沉。（人参、乌药、槟榔、沉香等分。气逆，故以乌药、槟榔降而顺之。加参者，恐伤其气也。）浓磨煎服调逆气，实者枳壳易人参。去参加入木香枳（实），五磨饮子白酒斟。（白酒磨服，治暴怒卒死，名气厥。）

[理气之剂] 代赭旋复汤

仲景用人参，半夏甘姜大枣临。重以镇逆咸软痞，痞硬（音硬）噫（音爱）气（赭石一两，参二两，旋复、甘草各三两，半夏半升，生姜五两，枣十二枚。旋复之咸以软坚，赭石之重以镇逆，姜、夏之辛以散虚痞，参、甘、大枣之甘以补胃弱。）

[理气之剂] 绀珠正气天香散

香附干姜苏叶陈。乌药舒郁兼除痛，气行血活自经匀。（香附八钱，乌药二钱，陈皮、苏叶各一钱，干姜五分，每服五、六钱。乌、陈入气分而理气，香、苏入血分而利气，干姜兼入气血，用辛温以顺气平肝，气行则血行经自调，而痛自止矣。）

[理气之剂] 橘皮竹茹

（汤）治呕呃，参甘半夏陈皮麦。赤茯再加姜枣煎，方由金匮此加辟。（《金匮》方，橘皮、竹茹各二升，人参一两，甘草五两，生姜半斤，枣三十枚，名橘皮竹茹汤，治哕逆，即呃逆也。后人加半夏、麦冬、赤茯苓、枇杷叶。呃逆由胃火上冲，肝胆之火助之，肺金之气不得下降也。竹茹、麦冬、枇杷叶清肺和胃而降气，肺金清则肝木自平矣。二陈降痰逆，赤茯苓泻心火，生姜呕家圣药，久病虚赢，故以参、甘、大枣扶其胃气。）

[理气之剂] 丁香柿蒂

（汤，《严氏》）人参姜，呃逆因寒中气戕。（丁香、柿蒂各二钱，人参一钱，。）济生香蒂仅二味，（亦名丁香柿蒂汤，加姜煎。古方单用柿蒂，取其苦温降气；《济生》加丁香、生姜，取其开郁散痰；加参者，扶其胃气也。）或加竹橘用皆良。（加竹茹、橘红，各丁香柿蒂竹茹汤，治同。）

[理气之剂] 定喘

（汤）白果与麻黄，款冬半夏白皮桑。苏杏黄芩兼甘草，肺寒膈热哮喘尝。〔白果三十枚（炒黄），麻黄、半夏（姜制）、款冬各三钱，桑皮（蜜炙）、苏子各二钱，杏仁、黄芩各钱半，甘草一钱，加姜煎。麻黄、杏仁、桑皮、甘草散表寒而清肺气，款冬温润，白果收涩，定喘而
