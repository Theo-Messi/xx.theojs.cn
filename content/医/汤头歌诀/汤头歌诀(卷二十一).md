# 汤头歌诀 - 卷二十一 - 经产之剂

十二首、附方二十二

1.妊娠六合汤

海藏妊娠六合汤　　四物为君妙义长

伤寒表虚地骨桂　　表实细辛兼麻黄

少阳柴胡黄芩入　　阳明石膏知母藏

小便不利加苓泻　　不眠黄芩栀子良

风湿防风与苍术　　温毒发斑升翘长

胎动血漏名胶艾　　虚痞朴实颇相当

脉沉寒厥亦桂附　　便秘蓄血桃仁黄

安胎养血先为主　　余因各症细参详

后人法此治经水　　过多过少别温凉

温六合汤加芩术　　色黑后期连附商

热六合汤栀连益　　寒六合汤加附姜

气六合汤加陈朴　　风六合汤加艽羌

此皆经产通用剂　　说与时师好审量

2.胶艾汤

胶艾汤中四物先　　阿胶艾叶甘草全

妇人良方单胶艾　　胎动血漏腹痛全

胶艾四物加香附　　方名妇宝调经专

3.当归散

当归散益妇人妊　　术芍芎归及子芩

安胎养血宜常服　　产后胎前功效深

4.黑神散

黑神散中熟地黄　　归芍甘草桂炮姜

蒲黄黑豆童便酒　　消瘀下胎痛逆忘

5.清魂散

清魂散用泽兰叶　　人参甘草川芎协

荆芥理血兼祛风　　产中昏晕神魂贴

6.羚羊角散

羚羊角散杏薏仁　　防独芎归又茯神

酸枣木香和甘草　　子痫风中可回春

7.当归生姜羊肉汤

当归生姜羊肉汤　　产后腹痛蓐劳匡

亦有加入参芪者　　千金四物甘桂姜

8.达生散

达生紫苏大腹皮　　参术甘陈归芍随

再加葱叶黄杨脑　　孕妇临盆先服之

若将川芎易白术　　紫苏饮子子悬宜

9.参术饮

妊娠转胞参术饮　　芎芍当归熟地黄

炙草陈皮兼半夏　　气升胎举自如常

10.牡丹皮散

牡丹皮散延胡索　　归尾桂心赤芍药

牛膝棱莪酒水煎　　气行瘀散血瘕削

11.固经丸

固经丸用龟板君　　黄柏樗皮香附群

黄芩芍药酒丸服　　漏下崩中色黑殷

12.柏子仁丸

柏子仁丸熟地黄　　牛膝续断泽兰芳

卷柏加之通血脉　　经枯血少肾肝匡

增辑

1.交加散

交加散用姜地捣　　二汁交拦各自妙

姜不辛散地不寒　　产后伏热此为宝

2.天仙藤散

天仙藤散治子气　　香附陈甘乌药继

再入木瓜苏叶姜　　足浮喘闷此方贵

3.白术散

白术散中用四皮　　姜陈苓腹五般奇

妊娠水肿肢浮胀　　子肿病名此可医

4.竹叶汤

竹叶汤能台子烦　　人参芩麦茯苓存

有痰竹沥宜加入　　胆怯闷烦自继根

5.紫苑汤

紫菀汤方治子嗽　　天冬甘桔杏桑会

更加蜂蜜竹茹煎　　孕妇咳逆此为最

6.失笑散

失笑蒲黄及五灵　　晕平痛止积无停

山楂二两便糖入　　独圣功同更守经

7.如圣散

如圣乌梅棕炭姜　　三般皆煅漏崩良

升阳举经姜栀芍　　加入补中益气尝

8.生化汤

生化汤宜产后尝　　归芎桃草炮姜良

倘因乳少猪蹄用　　通草同煎亦妙方

9.保产无忧方

保产无忧芎芍归　　荆羌芪朴菟丝依

枳甘贝母姜蕲艾　　功效称奇莫浪讥

10.泰山磐石饮

泰山磐石八珍全　　去茯加芪芩断联

再益砂仁及糯米　　妇人胎动可安痊

11.抵当丸

抵当丸用桃仁黄　　水蛭虻虫共合方

蓄血胞宫少腹痛　　破坚非此莫相当

12.安胎饮子

安胎饮子建莲先　　青宁还同糯米煎

神造汤中须蟹爪　　阿胶生草保安全

13.固冲汤

固冲汤中芪术龙　　特蛎海蛸五倍同

茜草山萸棕炭芍　　益气止血治血崩

附：(一)便用杂方

1.望梅丸

望梅丸用盐梅肉　　苏叶薄荷与柿霜

茶末冬冬糖共捣　　旅行赉服胜琼浆

2.骨灰固齿散

骨灰固齿猪羊骨　　腊月腌成煅碾之

骨能补骨咸补肾　　坚牙健啖老尤奇

3.软脚散

软脚散中芎芷防　　细辛四味碾如霜

轻撒鞋吉行远道　　足无箴疮汗皆香

附：(二)幼科

1.回春散

回春丹用附雄黄　　冰麝羌防蛇蝎襄

朱贝竺黄天胆共　　犀黄蚕草钩藤良

2.抱龙丸

抱龙星麝竺雄黄　　加入辰砂痰热尝

琥珀抱龙星草枳　　苓淮参竺箔朱香

牛黄抱龙星辰蝎　　苓竺腰黄珀麝僵

明眼三方凭选择　　怠惊风发保平康

3.肥儿丸

肥儿丸用术参甘　　麦曲荟苓楂二连

更合使君研细末　　为丸儿服自安然

验方别用内金朴　　苓术青陈豆麦联

槟曲蟾虫连楂合　　砂仁加入积消痊

4.八珍糕

八珍糕与小儿宜　　参术苓陈豆薏依

淮药欠莲糯粳米　　健脾益胃又何疑

5.保赤丹

保赤丹中巴豆霜　　朱砂神曲胆星尝

小儿急慢惊风发　　每服三丸自不妨

妇人诸病与男子同，惟行经妊娠，则不可以例治，故立经产一门。

[经产之剂] 海藏妊娠六合汤

四物为君妙义长。（当归、地黄、川芎、白芍。）伤寒表虚地骨桂，（表虚自汗，发热恶寒，头痛脉浮，四物四两加桂枝、地骨皮各七钱，二药解肌实表，名表虚六合汤。）表实细辛兼麻黄。（头痛身热，无汗脉紧，四物四两加细辛、麻黄各五钱，二药温经发汗，名表实六合汤。）少阳柴胡黄芩入，（寒热胁痛，心烦喜呕，口苦脉弦，为少阳证。加柴胡解表，黄芩清里，名柴胡六合汤。）阳明石膏知母藏。（大热烦渴，脉大而长，为阳明证，加白虎汤清肺泻胃，名石膏六合汤。）小便不利加芩泻，（加茯苓、泽泻利水，名茯苓六合汤。）不眠黄芩栀子良。（汗下后不得眠，加黄芩、栀子养阴除烦，名栀子六合汤。）风湿防风与苍术，（兼风兼湿，肢节烦痛，心热脉浮，加防风搜风、苍术燥湿，名风湿六合汤。）发斑蕴毒升翘将。（下后不愈，蕴毒发斑如锦纹者，加升麻、连翘散火解毒，名升麻六合汤。）胎动血漏名胶艾，（伤寒汗下后，胎动漏血，加阿胶、艾叶养血安胎，名胶艾四物汤。）虚痞朴实颇相当。（胸满痞胀，加浓朴、枳实炒，散满消痞，名朴实六合汤。）脉沉寒厥亦桂附。（身冷拘急，腹痛脉沉，亦有不得已而加附子、肉桂散寒回阳者，名附子六合汤。）便秘蓄血桃仁黄。

（大便秘，小便赤而脉实数，或膀胱蓄血，亦有加桃仁、大黄润燥通幽者，名大黄六合汤。）安胎养血先为主，余因各症细参详。后人法此治经水，过多过少别温凉。温六合汤加芩术，（加黄芩、白术治经水过多，黄芩抑阳，白术补脾，脾能统血。）色黑后期连附商。（加黄连清热，香附行气，名连附六合汤。）热六合汤栀连益，（加栀子、黄连治血热妄行。）寒六合汤加附姜。（加炮姜、附子治血海虚寒。）气六合汤加陈朴，（加陈皮、浓朴治气郁经阻。）风六合汤加艽羌。（加秦艽、羌活治血虚风痉。）此皆经产通用剂，说与时师好审量。

[经产之剂] 胶艾汤

（《金匮》）中四物先，阿胶艾叶甘草全。（阿胶、川芎、甘草各二两，艾叶、当归各三两，芍药、地黄各四两，酒水煎，内阿胶烊化服。四物养血，阿胶补阴，艾叶补阳，甘草和胃，加酒行经。）妇人良方单胶艾，（亦名胶艾汤。）胎动血漏腹痛痊。胶艾四物加香附，（香附用童便、盐水、酒、醋各浸三日，炒。）方名妇宝（丹）调经专。

[经产之剂] 当归散

（《金匮》）益妇人妊，术芍芎归及子芩。安胎养血宜常服，产后胎前功效深。（妇人怀妊，宜温服之，临盆易产，自无众疾。当归、川芎、芍药、黄芩各一斤，白术半斤，为末，酒调服。丹溪曰 ∶ 黄芩、白术，安胎之圣药。盖怀妊宜清热凉血，血不妄行则胎安。黄芩养阴退阳，能除胃热；白术补脾，亦除胃热。脾胃健则能化血养胎，自无半产胎动血漏之患也。）

[经产之剂] 黑神散

（《局方》）中熟地黄，归芍甘草桂炮姜。蒲黄黑豆童便酒，消瘀下胎痛逆忘。〔瘀血攻冲则作痛，胞胎不下，亦由血滞不行。诸药各四两，黑豆（炒去皮）半斤，酒、童便合煎。

熟地、归、芍润以濡血，蒲黄、黑豆滑以行血，黑姜、官桂热以动血，缓以甘草，散以童便，行

[经产之剂] 清魂散

（《局方》）用泽兰叶，人参甘草川芎协。荆芥理血兼祛风，产中昏晕神魂帖。〔泽兰、人参、甘草（炙）各三分，川芎五分，荆芥一钱，酒调下。川芎、泽兰和血，人参、甘草补气。外感风邪，荆芥能疏血中之风。肝藏魂，故曰魂魂。〕

[经产之剂] 羚羊角散

（《本事方》）杏薏仁，防独芎归又茯神。酸枣木香和甘草，子痫风中均回春。〔羚羊角屑一钱，杏仁、薏仁、防风、独活、川芎、当归、茯神、枣仁（炒）各五分，木香、甘草各二枣、茯以宁心神，芎、归以和血，杏仁、木香以利气，薏仁、甘草以调脾。〕

[经产之剂] 当归生姜羊肉汤

（《金匮》），当归三两，生姜五两，羊肉一斤。产中腹痛褥劳匡。（产后发热，自汗身痛，名褥劳。腹痛者，瘀血未去，则新血自不生也。）亦有加入参者，（气能生血。羊肉辛热，用气血之属以补气血，当归引入血分，生姜引入气分，以生新血。加参、者，气血交补也。）千金四物甘桂姜。（《千金》羊肉汤，芎、归、芍、地、甘草、干姜、肉桂，

[经产之剂] 达生

（散，丹溪。达，小羊也，取其易生）紫苏大腹皮，参术甘陈归芍随。再加葱叶黄杨脑，孕妇临盆先服之。〔大腹皮三钱，紫苏、人参、白术（土炒）、陈皮、当归（酒洗）、白芍（酒洗）各一钱，甘草（炙）三钱，青葱五叶，黄杨脑七个，煎。归、芍以益其血，参、术以补其气，陈、腹、苏、葱以疏其壅。不虚不滞，产自无难矣。〕若将川芎易白术，（名）紫苏饮子（严氏）子悬宜。（胎气不和，上冲心腹，名子悬。）

[经产之剂] 妊娠转胞参术饮

（丹溪。转胞者，气血不足，或痰饮阻塞，胎为胞逼，压在一边，故脐下急痛，而小便或数或闭也。）芎芍当归熟地黄。炙草陈皮（留白）兼半夏，气升胎举自如常。（此即人参汤除茯苓，加陈皮、半夏以除痰，加姜煎。）

[经产之剂] 牡丹皮散

（《妇人良方》）延胡索，归尾桂心赤芍药。牛膝棱莪酒水煎，气行瘀散血瘕削。（瘀血半煎。桂心、丹皮、赤芍、牛膝以行其血，三棱、莪术、归尾、延胡索兼行血中气滞、气中血滞，则结者散矣。）

[经产之剂] 固经丸

（《妇人良方》）用龟板君，黄柏樗皮香附群。黄芩芍药酒丸服，漏下崩中色黑殷。〔治经多不止，色紫黑者，属热。龟板（炙）四两，黄柏（酒炒）、芍药（酒炒）各二两，樗皮（炒）、香附（童便浸炒），各两半，黄芩（酒炒）二两，酒丸。阴虚不能制胞络之火，故经多。龟板、芍药滋阴壮水，黄芩清上焦，黄柏泻下焦，香附辛以散郁，樗皮涩以收脱。〕

[经产之剂] 柏子仁丸

（《良方》）熟地黄，牛膝续断泽兰芳。卷柏加之通血脉，经枯血少肾肝匡。〔柏子仁（去油）、牛膝（酒浸）、卷柏各五钱，熟地一两，续断、泽兰各三两，蜜丸，米饮下。经曰 ∶ 心气不得下降，则月事不来。柏子仁安神养心，熟地、续断、牛膝补肝益肾，泽兰、卷柏活血通经。〕

附便用杂方

三首

[附便用杂方] 望梅丸

（庵）用盐梅肉，苏叶薄荷与柿霜。茶末麦冬糖共捣，旅行服胜琼浆。〔盐梅肉四两，麦冬去心，薄荷叶（去梗）、柿霜、细茶各一两，紫苏叶（去梗）五钱，为极细末，白霜糖四两，共捣为丸，鸡子大。旅行带之，每含一丸，生津止渴，加参一两尤妙。〕

[附便用杂方] 骨灰固齿

（牙散）猪羊骨，腊月腌成研之。骨能补骨咸补肾，坚牙健啖老尤奇。（用腊月腌猪羊骨，火，细研，每晨擦牙，不可间断。至老而其效益彰，头上齿骨亦佳。）

[附便用杂方] 软脚散

中芎芷防，细辛四味研如霜。轻撒鞋中行远道。足无针汗皆香。（防风、白芷，川芎、细辛各二钱半，为末。行远路者，撒少许于鞋内，步履轻便，不生针，足汗皆香。）

小儿稀痘方

一首、附方三

[小儿稀痘方] 稀痘神

（米以功）丹三种豆，粉草细末竹筒装。腊月厕中浸洗净，风干配入梅花良。丝瓜藤丝煎汤服，一年一次三年光。（用赤小豆、黑豆、绿豆、粉草各一两，细末，入竹筒中，削皮留节，凿孔入药，杉木塞紧，溶蜡封固，浸腊月厕中；一月取出，洗浸，风干。每药一两，腊月梅花片三钱，以雪中花片落地者，不着人手，以针刺取更妙。如急出用，入纸套中略烘即干。儿大者服一钱，小者五分，以霜后丝瓜藤上小藤丝煎汤，空腹服。忌荤腥十二日，解出黑粪为验。每年服一次，二次可稀，三次永不出矣。）又方蜜调忍冬末，（顾骧宇。）不住服之效亦强。（金银花为末，糖调，不住服之。）更有玄参菟丝子，（娄江王相公。）蜜丸如弹空心尝。白酒调化日二次，〔菟丝子半斤（酒浸二宿，煮干去皮），玄参四两，共为细末，蜜丸，弹子大，白酒调下，每日二次。〕或加犀麦生地黄。（又方加生地、麦冬四钱，犀角二两。）此皆验过稀痘法，为力简易免仓皇。
