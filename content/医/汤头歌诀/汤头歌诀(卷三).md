# 汤头歌诀 - 卷三 -发表之剂

十四首、附方八

1.麻黄汤

麻黄汤中用桂枝　　杏仁甘草四般施

发热恶寒头项痛　　伤寒服此汗淋漓

2.桂枝汤

桂枝汤治太阳风　　芍药甘草姜枣同

桂麻相合名各半　　太阳如疟此为功

3.大青龙汤

大青龙汤桂麻黄　　杏草石膏姜枣藏

太阳无汗兼烦躁　　风寒两解此为良

4.小青龙汤

小青龙汤治水气　　喘咳呕哕渴利慰

姜桂麻黄芍药甘　　细辛半夏兼五味

5.葛根汤

葛根汤内麻黄襄　　二味加入桂枝汤

轻可去实因无汗　　有汗加葛无麻黄

6.升麻葛根汤

升麻葛根汤钱氏　　再加芍药甘草是

阳明发热与头痛　　再加芍药甘草是

亦治时疫与阳斑　　疽疹已出慎勿使

7.九味羌活汤

九味羌活用防风　　细辛苍芷与川芎

黄芩生地同甘草　　三阳解表益姜葱

阴虚气弱人禁用　　加减临时在变通

8.神术散

神术散用甘草苍　　细辛藁本芎芷羌

各走一经祛风湿　　风寒泄泻总堪尝

太无神术即平胃　　加入菖蒲与藿香

海藏神术苍防草　　太阳无汗代麻黄

若以白术易苍术　　太阳有汗此为良

9.麻黄附子细辛汤

麻黄附子细辛汤　　发表温经两法彰

若非表里相兼治　　少阴反热曷能康

10.人参败毒散

人参败毒茯苓草　　枳桔柴前羌独芎

薄荷少许姜三片　　四时感冒有奇功

去参名为败毒散　　加入消风治亦同

11.再造散

再造散用参芪甘　　桂附羌防芎芍参

细辛加枣煨姜煎　　阳虚无汗法当谙

12.麻黄人参芍药汤

麻黄人参芍药汤　　桂枝五味麦冬襄

归芪甘草汗兼补　　虚人外感服之康

13.神白散

神白散用白芷甘　　姜葱淡豉与相参

肘后单煎葱白豉　　两方均能散风寒

14.十神汤

十神汤里葛升麻　　陈草芎苏白芷加

麻黄赤芍兼香附　　时邪感冒郊堪夸

增辑

1.银翘散

银翘散主上焦医　　竹叶荆牛薄荷豉

甘桔芦根凉解法　　风温补感此方宜

咳加杏贝渴花粉　　热甚栀芩次第施

2.桑菊饮

桑菊饮中桔梗翘　　杏仁甘草薄荷饶

芦根为引轻清剂　　热盛阳明入母膏

3.防风解毒汤

防风解毒荆薄荷　　大力石膏竹叶和

甘桔连翘知木枳　　风温痧疹肺经多

4.竹叶柳蒂汤

竹味柳蒂干葛知　　蝉衣荆芥薄荷司

石膏粳米参甘麦　　初起风痧此可施

5.华盖散

华盖麻黄杏橘红　　桑皮苓草紫苏供

三拗只用麻甘杏　　表散风寒力最雄

[发表之剂] 麻黄汤

（仲景）中用桂枝，杏仁甘草四般施。发热恶寒头项痛，伤寒服此汗淋漓。〔麻黄（去节）三两，桂枝二两，杏仁七十枚（去皮尖），甘草（炙）一两。伤寒太阳表证无汗，用此发之。麻黄善发汗，恐其力猛，故以桂枝监之，甘草和之，不令大发也。按 ∶ 桂、麻二汤虽治太阳证，而先正每云皆肺药，以伤寒必自皮毛入，而桂、麻又入肺经也。〕

[发表之剂] 桂枝汤

（仲景）治太阳（中）风，芍药甘草姜枣同。（桂枝、芍药、生姜各三钱，炙草三两，大枣干二枚。治太阳中风有汗，用此解肌，以和营卫，中犹伤也。仲景《伤寒论》通用。）桂麻相合名各半汤，太阳如疟此为功。（热多寒少，如疟状者，宜之。）

[发表之剂] 大青龙汤

（仲景）桂麻黄，杏草石膏姜枣藏。（麻黄六两，桂枝、炙草各三两，杏仁四十枚，石膏鸡子大，生姜三两，大枣十二枚。）太阳无汗兼烦躁，（烦为阳、为风，躁为阴、为寒。必太阳证兼烦躁者，方可用之。以杏、草佐麻黄发表，以姜、枣佐桂枝解肌，石膏质重泻火，气轻亦达肌表。义取青龙者，龙兴而云升雨降，郁热赖除，烦躁乃解也。若少阴烦躁，而误服此则逆。）风寒两解此为良。（麻黄汤治寒，桂枝汤治风，大青龙小风寒而两解之。陶节庵曰 ∶ 此汤险峻，今人罕用。）

[发表之剂] 小青龙汤

（仲景）治水气，喘咳呕哕渴利慰。（太阳表证未解，心下有水气者用之。或喘或咳，或呕或哕，或渴或利，或短气，或小便秘，皆水气内积所致。）姜桂麻黄芍药甘，细辛半夏兼五味。〔干姜、麻黄、桂枝、芍药（酒炒）、炙草、细辛各二两，半夏、五味子各半升。桂枝解表，使水从汗泄；芍药敛肺，以收喘咳；姜、夏、细辛润肾行水，止渴呕，亦表里分消之意。〕

[发表之剂] 葛根汤

（仲景）内麻黄襄，二味加入桂枝汤。（桂枝、芍药、炙草各二两，姜三两，枣十二枚，此桂枝汤也，加葛根四两，麻黄三两。）轻可去实因无汗，（中风表实，故汗不得出。《十剂》曰 ∶ 轻可去实，葛根、麻黄之属是也。）有汗加葛无麻黄。（名桂枝加葛根汤，仲景治太阳有汗恶风。）

[发表之剂] 升麻葛根汤

钱氏（钱乙），再加芍药甘草是。（升麻三钱，葛根、芍药各二钱，炙草一钱。轻可去实，辛能达表，故用升药发散阳明表邪。阳邪盛则阴气虚，故加芍药敛阴和血。升麻、甘草升阳解毒，故亦治时疫。）阳明发热与头疼，无汗恶寒均堪倚。（及目痛鼻干、不得卧等症。）亦治时疫与阳斑，痘疹已出慎勿使。（恐升散重虚其表也。）

[发表之剂] 九味羌活

（汤，张元素）用防风，细辛苍芷与川芎。黄芩生地同甘草，三阳解表益姜葱。

防风、苍术各钱半，白芷、川芎、生地、甘草各一钱，细辛五分，加生姜、葱白煎。）阳虚气弱人禁用，加减临时在变通。（洁古制此汤，以代麻黄、桂枝、青龙、各半等汤。用羌、防、苍、细、芎、芷，各走一经，祛风散寒，为诸路之应兵。加黄芩泄气中之热，生地泄血中之热，甘草以调和诸药。然黄芩、生地，寒滞未可概施，用时宜审。）

[发表之剂] 十神汤

《局方》里葛升麻，陈草芎苏白芷加。麻黄赤芍兼香附，时行（瘟疫）感冒效堪夸。（葛根、升麻、陈皮、甘草、川芎、白芷、紫苏、麻黄、赤芍、香附等分，加姜、葱煎，治风寒两感，头痛发热，无汗恶寒，咳嗽鼻塞。芎、麻、升、葛、苏、芷、香附，辛香利气，发表散寒。加芍药者，敛阴气于发汗之中；加甘草者，和阳气于疏利之队也。吴绶曰 ∶ 此方用升麻、葛根，能解阳明瘟疫时气。若太阳伤寒发热，用之则引邪入阳明，传变发斑矣，慎之！）

[发表之剂] 神术散

（《局方》）用甘草苍，细辛本芎芷羌。（苍术二两，炙草、细辛，本、白芷、川芎、羌活各一两，每服四钱，生姜、葱白煎。）各走一经祛风湿，（太阴苍术，少阴细辛，厥阴、少阳川芎，太阳羌活、本，阳明白芷。此方与九味羌活汤意同，加本，除黄芩、生地、防风，较羌活汤更稳。）风寒泄泻总堪尝。太无神术（散，太无，丹溪之师）即平胃（散），加入菖蒲与藿香。（陈皮为君二钱，苍术、浓朴各一钱，炙草、菖蒲、藿各钱半，治岚瘴瘟疟时气。）海藏神术（散）苍防草，太阳无汗代麻黄。（苍术、防风各二两，炙草一两，用代仲景麻黄汤，治太阳伤寒无汗。）若以白术易苍术，太阳有汗此汤良。（名白术汤，用代桂枝汤，治太阳伤风有汗。二术主治略同，特有止汗、发汗之异。）

[发表之剂] 麻黄附子细辛汤

（仲景）发表温经两法彰。（麻黄、细辛各二两，附子一枚炮。麻黄发太阳之汗，附子温少阴之经，细辛为肾经表药，联属其间。）若非表里相兼治，少阴反热曷能康。（少阴证，脉沉属里，当无热，今反发热，为太阴表证未除。）

[发表之剂] 人参败毒

（散，《活人》。毒即热湿也）茯苓草，枳桔柴前羌独芎。薄荷少许姜三片，时行感冒有奇功。（人参、茯苓、枳壳、桔梗、柴胡、羌活、独活、川芎各一两，甘草五钱，每服二两，加薄荷、生姜煎。羌活理太阳游风，独活理少阴伏风，兼能去湿除痛，川芎、柴胡和血升清，枳壳、前胡行痰降气，甘、桔、参、茯清肺强胃，辅正匡邪也。喻嘉言曰 ∶ 暑湿热三气门中，推此方为第一。俗医减却人参，曾与他方有别耶？）去参名为败毒散，加入消风（散，见风门）治亦同。（合消风散名消风败毒散。）

[发表之剂] 再造散

（节庵）用参甘，桂附羌防芎芍参。细辛加枣煨姜煎，阳虚无汗法当谙。〔人参、黄、甘草、川芎、白芍（酒炒）、羌活、防风、桂枝、附子（炮）、细辛（煨），姜、大枣煎。

以参、、甘、姜、桂、附大补其阳，助羌、防、芎、细散寒发表。加芍药者，于阳中敛阴，散中有收也。陶节庵曰 ∶ 发热头痛，恶寒无汗，服汗剂汗不出者，为阳虚不能作汗，名无汗证。庸医不识，不论时令，遂以麻黄重剂劫取其汗，误人死者多矣。又曰 ∶ 人第知参、能止汗，而不知其能发汗，以在表药队中，则助表药而解散也。〕

[发表之剂] 麻黄人参芍药汤

（东垣）桂枝五味麦冬襄。归甘草汗兼补，虚人外感服之康。〔麻黄、白芍、黄、当归、甘草（炙）各一钱，人参、麦冬各三分，桂枝五分，五味五粒。东垣治一人内蕴虚热，外感大寒而吐血，法仲景麻黄汤，加补剂制此方，一服而愈。原解曰 ∶ 麻黄散外寒，桂枝补表虚，黄实表益卫，人参益气固表，麦冬、五味保肺气，甘草补脾，芍药安太阳，当归和血养血。〕

[发表之剂] 神白散

（《卫生家宝》）用白芷甘，姜葱淡豉与相参。（白芷一两，甘草五钱，淡豉五十粒，姜三片，葱白三寸，煎服取汗。）一切风寒皆可服，疏表祛邪效可推。（必须得汗，服乃有效。）豉一升，名葱豉汤。）用代麻黄汤功不惭。伤寒初觉头痛身热，便
