# 汤头歌诀 - 卷十八 -收涩之剂

九首、附方二

1.金锁固精丸

金锁固精芡莲须　　龙骨蒺藜牡蛎需

莲粉糊丸盐酒下　　涩精秘气滑遗无

2.茯菟丸

茯菟丸疗精滑脱　　菟苓五味石莲末

酒煮山药为糊丸　　亦治强中及消渴

3.治浊固本丸

治浊固本莲蕊须　　砂仁连柏二苓俱

益智半夏同甘草　　清热利湿固兼驱

4.诃子散

诃子散用治寒泻　　炮姜粟壳橘红也

河间木香诃草连　　仍用术芍煎汤下

二者药异治略同　　亦主脱肛便血者

5.桑螵蛸散

桑螵蛸散治便数　　参茯龙骨同龟壳

草蒲远志及当归　　补肾宁心健忘觉

6.真人养脏汤

真人养脏诃粟壳　　肉蔻当归桂木香

术芍参甘为涩剂　　脱肛久痢早煎尝

7.当归六黄汤

当归六黄治汗出　　芪柏芩连生熟地

泻火固表复滋阴　　加麻黄根功更异

或云此药太苦寒　　胃弱气虚在所忌

8.柏子仁丸

柏子仁丸人参术　　麦夫牡蛎麻黄根

再加半夏五味子　　阴虚盗汗枣丸吞

9.牡蛎散

阳虚自汗牡蛎散　　黄芪浮麦麻黄根

扑法芎藁牡蛎粉　　或将龙骨牡蛎扪

增辑

1.桃花汤

桃花汤用石脂宜　　粳米干姜共用之

为涩虚寒少阴利　　热邪滞下切难施

2.威喜丸

威喜丸治血海寒　　梦遗带浊服之安

茯苓煮晒和黄蜡　　每日空心嚼一丸

3.济生乌梅丸

济生乌梅与僵蚕　　共末为丸好醋参

便血淋漓颇难治　　醋吞惟有此方堪

4.封髓丹

失精梦遗封髓丹　　砂仁黄柏草和丸

大封大固春常在　　巧夺先天报自安

[收涩之剂] 金锁固精

（丸）芡莲须，龙骨蒺藜牡蛎需。莲粉（为）糊丸盐酒下，涩精秘气滑遗无。〔芡实（蒸）、莲蕊须、沙苑蒺藜（炒），各二两，龙骨（酥炙）、牡蛎（盐水煮一日夜，粉），各一两，莲子粉为糊丸，盐汤吞服，或酒下。芡实固精补脾，牡蛎涩精清热，莲子交通心肾，蒺藜补肾益精，龙骨、莲须皆固精收脱之品。〕

[收涩之剂] 茯菟丹

（《局方》）疗精滑脱，菟苓五味石莲末。酒煮山药为糊丸，亦治强中及消渴。〔强中者，下消之人，茎长兴盛，不交精出也。菟丝子十两（酒浸），五味子八两，白茯苓、石莲各三两，山药六两，酒煮为糊丸。漏精，盐汤下；赤浊，灯心汤下；白浊，茯苓汤下；消渴，米饮下。菟丝强阴益阳，五味涩精生水，石莲精心止浊，山药利湿固脾，茯苓甘淡而渗，于补之中能泄肾邪也。〕

[收涩之剂] 治浊固本

（丸）莲蕊须，砂仁连柏二苓俱。益智半夏同甘草，清热利湿固兼躯。〔固本之中，兼利湿热。莲须、黄连（炒）各二两，砂仁、黄柏、益智仁、半夏（姜制）、茯苓各一两，猪苓二两，甘草（炙）三钱。精浊多由湿热与痰，连、柏清热，二苓利湿，半夏除痰。湿热多由郁滞，砂、智利气，兼能固肾强脾。甘草补土和中，莲须则涩以止脱也。〕

[收涩之剂] 诃子散

（东垣）用治寒泻，炮姜粟壳橘红也。〔诃子（煨）七分，炮姜六分，罂粟壳（去蒂蜜炙）、橘红各五分，末服。粟壳固肾涩肠，诃子收脱住泻，炮姜逐冷补阳，陈皮升阳调气。〕河间（诃子散）木香诃草连，仍用术芍煎汤下。〔诃子一两半（生煨），木香五钱，黄连三钱，甘草二钱，为末煎，白术白芍汤调服。久泻，以此止之，不止者，加入浓朴二钱。〕二方药异治略同，亦

[收涩之剂] 桑螵蛸散

（寇宗）治便数，参苓龙骨同龟壳。菖蒲远志及当归，补肾宁心健忘觉。〔桑螵蛸（盐水炒）、茯苓（一用茯神）、龙骨（）、龟板（酥炙）、菖蒲（盐炒）、远志、当归等分，为末，临卧服二钱，人参汤下。治小便数而欠，补心虚，安神。虚则便数，故以人参、螵蛸补之；热则便欠，故以龟板滋之，当归润之。菖蒲、茯苓、远志，并能清心热而通心肾，使心行，则小肠之腑自宁也。〕真人养脏（汤，罗谦甫）诃粟壳，肉蔻当归桂木香。术芍参甘为涩剂，脱肛久痢早煎尝。〔诃子（面里裹煨）一两二钱，罂粟壳（去蒂蜜炙）三两六钱，肉豆蔻（面里裹煨）五钱，当归、白术（炒）、白芍（酒炒）、人参各六钱，木香二两四钱，桂八钱，生甘草一两八钱，每服四钱。脏寒甚加附子，一方无当归，一方有干姜。脱肛由于虚寒，参、术、甘草以补其虚，官桂、豆蔻以温其寒。木香调气，当归和血，芍药酸以收敛，诃子、粟壳涩以止脱。〕

[收涩之剂] 当归六黄

（汤）治汗出，（醒而汗出曰自汗，寐而汗出曰盗汗。）柏芩连生熟地。（当归、黄柏、黄连、黄芩、二地等分，黄加倍。）泻火固表复滋阴，（汗由阴虚，归、地以滋其阴；汗由火扰，黄芩、柏、连以泻其火；汗由表虚，倍用黄，以固其表。）加麻黄根功更异。（李时珍曰 ∶ 麻黄根走表，能引诸药至卫分而固腠理。）或云此药太苦寒，胃弱气虚在所忌。

[收涩之剂] 柏子仁丸

人参术，麦麸牡蛎麻黄根。再加半夏五味子，阴虚盗汗枣丸吞。〔柏子仁（炒研去油）二两，人参、白术、牡蛎（）、麻黄根、半夏、五味子各一两，麦麸五钱，枣肉丸，米饮下。心血虚则卧而汗即出，柏仁养心宁神，牡蛎、麦麸凉心收脱，五味敛汗，半夏燥湿，麻黄根专走肌表，引参、术以固卫气。〕

[收涩之剂] 阳虚自汗牡蛎散

黄浮麦麻黄根。〔牡蛎（研）、黄、麻黄根各一钱，浮小麦百粒，煎。牡蛎、浮麦凉心止汗，黄、麻黄根走肌表而固卫。〕扑法芎牡蛎粉，（扑汗法 ∶ 白术、本、川芎各二钱半，糯米粉两半，为末，袋盛，周身补之。）或将龙骨牡蛎扪。（龙骨、牡蛎为末，合糯米粉等分，亦可扑法。）
