# 汤头歌诀 - 卷十二 -祛寒之剂

十二首、附方二

1.理中汤

理中汤主理中乡　　甘草人参术黑姜

呕利腹痛阴寒盛　　或加附子总回阳

2.真武汤

真武汤壮肾中阳　　茯苓术芍附生姜

少阴腹痛有水气　　悸眩润惕保安康

3.四逆汤

四逆汤中姜附草　　三阴厥逆太阳沉

或盖姜葱参芍桔　　通阳复脉力能任

4.白通加猪胆汁汤

白通加尿猪胆汁　　干姜附子兼葱白

热因寒用妙义深　　阴盛格阳厥无脉

5.吴茱萸汤

吴茱萸汤人参枣　　重用生姜温胃好

阳明寒呕少阴利　　厥阴头痛皆能保

6.益元汤

益元艾附与干姜　　麦味知连参草将

姜枣葱煎入童便　　内寒外热名戴阳

7.加阳急救汤

加阳救急用六君　　桂附干姜五味群

加麝三厘或胆汁　　三阴寒厥见奇勋

8.四神丸

四神故纸吴茱萸　　肉蔻五味四般须

大枣百枚姜八两　　五更肾泻火衰扶

9.厚朴温中汤

厚朴温中陈草苓　　干姜草蔻木香停

煎服加姜治腹痛　　虚寒胀满用皆灵

10.导气汤

疝气方用荔枝核　　栀子山楂枳壳益

再入吴茱入厥阴　　长流水煎疝痛释

12.橘核丸

橘核丸中川楝桂　　朴实延胡藻带昆

桃仁二木酒糊合　　颓疝痛顽盐酒吞

增辑

1.参附汤

参附汤疗汗自流　　肾阳脱汗此方求

卫阳不固须芪附　　郁遏脾阳术附投

2.天台乌药散

天台乌药木茴香　　川楝槟榔巴豆姜

再用青皮为细末　　一钱酒下痛疝尝

3.黑锡丹

黑锡丹能镇肾寒　　硫黄入锡结成团

胡芦故纸茴沉木　　桂附金铃肉蔻丸

4.半硫丸

半硫半夏与硫黄　　虚冷下元便秘尝

金液丹中硫一味　　沉寒厥逆亦兴阳

5.浆水散

浆水散中用地浆　　干姜附桂与良姜

再加甘草同半夏　　吐泻身凉立转阳

6.来复丹

来复丹用玄精石　　硝石硫黄橘红着

青皮灵脂复元阳　　上盛下虚可镇宅

[祛寒之剂] 理中汤

（仲景）主理中乡，（仲景曰 ∶ 理中者，理中焦。）甘草人参术黑姜。〔白术（土炒）二两，人参、干姜（炮）、甘草（炙）各一两，治太阴厥逆，自利不渴，脉沉无力。人参补气益脾为君，白术健脾燥湿为臣，甘草和中补土为佐，干姜温胃散寒为使。〕呕利腹痛阴寒盛，或加附子总扶阳。（名附子理中汤。）

[祛寒之剂] 真武汤

（仲景）壮肾中阳，茯苓术芍附生姜。〔附子一枚（炮），白术二两（炒），茯苓、白芍（炒）、生姜各三两。〕少阴腹痛有水气，悸眩惕保安康。（中有水气，故心悸头眩；汗多亡阳，故肉筋惕。，音纯，动貌。苓、术补土利水，以疗悸眩；姜、附回阳益火，以逐虚寒；芍药敛阴和营，以止腹痛。真武，北方水神。肾中火足，水乃归元。此方补肾之阳，壮火而利水，故名。）

[祛寒之剂] 四逆汤

（仲景）中姜附草，三阴厥逆太阳沉。〔附子一枚（生用），干姜一两，炙甘草二两，冷服。专治三阴厥逆，太阳初证脉沉亦用之。〕或益姜葱参芍桔，通阳复脉力能任（音仁。面赤，格阳于上也，加葱白通阳；腹痛，加芍药和阴；咽痛，加桔梗利咽；利止、脉不出，加人参补气复脉；呕吐，加生姜以散逆气。）

[祛寒之剂] 白通加

（人）尿猪胆汁（汤，仲景。尿，音鸟，去声，小便也。俗读平声，非。）干姜附子兼葱白。〔附子一枚（炮），干姜一两，葱白四茎，此白通汤也。葱白以通阳气，姜、附子以散阴寒，加人尿五合，猪胆汁一合。〕热因寒用妙义深，阴盛格阳厥无脉。（阴寒内甚，格阳于外，故厥逆无脉，纯与热药，则寒气格拒，不得达入，故于热剂中加尿汁，寒药以为引用，使得入阴而回阳也。）

[祛寒之剂] 吴茱萸汤

（仲景）人参枣，重用生姜温胃好。阳明寒呕（太阳热呕忌用）少阴（下）利，厥阴头痛皆能保。〔吴茱萸一升（炮），人参三两，生姜六两，枣十二枚。姜、茱、参、枣，补土散寒。茱萸辛热，能入厥阴，治肝气上逆而致呕利腹痛。〕

[祛寒之剂] 益元

（汤，《活人》）艾附与干姜，麦味知连参草将。（附子（炮）、艾叶、干姜、麦冬、五味子、知母、黄连、人参、甘草。艾叶辛热，能回阳。）姜枣葱煎入童便（冷服），内寒外热名戴阳（症。此阴盛格阳之症，面赤身热，不烦而躁，但饮水不入口，为外热内寒。此汤姜、附加知、连，与白通加人尿、猪胆汁同意，乃热因寒药为引用也。按 ∶ 内热曰烦，为有根之火；外热曰躁，为无根之火。故但躁不烦及先躁后烦，皆不治。）

[祛寒之剂] 回阳救急

（汤，节庵曰即四逆汤）用六君，桂附干姜五味群。（附子炮、干姜、肉桂、人分，白术、茯苓各一钱，半夏、陈皮各七分，甘草三分，五味九粒，姜煎。）加麝三厘或（猪）胆汁，三阴寒厥见重勋。（姜、桂、附子祛其阴。六君温补，助其阳气。五味、人参以生其脉。加麝香者，以通其窍；加胆汁者，热因寒用也。）

[祛寒之剂] 四神

（丸）故纸吴茱萸，肉蔻五味四般须。大枣百枚姜八两，〔破故纸四两（酒浸炒），吴茱萸一两（盐水炒），肉豆蔻三两（面里煨），五味子三两（炒），枣、生姜同煎。枣烂即去姜，捣枣肉为丸，临卧盐汤下，若早服，不能敌一夜之阴寒也。〕五更肾泻火衰扶。（由肾命火衰，不能生脾土，故五更将交阳分，阳虚不能键闭而泄泻，不可专责脾胃也。破故纸辛温，能补相火，以通君火，火盛乃能生土；肉豆蔻暖胃固阳，吴茱萸燥脾去湿，五味子补肾涩精，生姜温中，大枣补土，亦以防水也。）

[祛寒之剂] 浓朴温中

（汤）陈草苓，干姜草蔻木香停。煎服加姜治腹痛，虚寒胀满用皆灵。（浓朴、陈皮各一钱，甘草、茯苓、草豆蔻、木香各五分，干姜三分，加姜煎。干姜、草蔻辛热以散其寒，陈皮、广木香辛温以调其气，浓朴辛温以散满，茯苓甘淡以利湿，甘草甘平以和中。寒散气行，痛胀自已矣。）

[祛寒之剂] 寒疝痛用导气汤

川楝茴香与木香。吴茱煎以长流水，散寒通气利小肠。（疝，亦名小肠气。川楝四钱，木香二钱，茴香二钱，吴茱萸一钱，汤泡同煎。川楝苦寒，入肝舒筋，能导小肠、膀胱之热从小水下行，为治疝君药。茴香暖胃散寒，吴茱萸温肝燥湿，木香行三焦通气。）

[祛寒之剂] 疝气方

（丹溪）用荔枝核，栀子山楂枳壳益。（荔枝双结，状类睾丸，能入肚肾，辟寒散滞。

栀子泻火利水，枳壳行气破症，山楂散瘀积。睾，音皋，肾子也。）再入吴茱暖厥阴，（疝乃厥阴肝邪，非肾病，以肝脉络阴器也。）长流水煎疝痛释。（等分，或为末，空心服。）

[祛寒之剂] 橘核丸

（《济生》）中川楝桂，朴实延胡藻带昆。桃仁二木酒糊合，疝痛顽盐酒吞。（橘核、川酒糊为丸，盐汤或酒下。橘核、木香能入厥阴气分而行气，桃仁、延胡索能入厥阴气分而活血，川楝、木通能导小肠、膀胱之湿，官桂能祛肝肾之寒，枳实、浓朴行结水而破宿血，昆布、藻、带寒行水而咸软坚。）
