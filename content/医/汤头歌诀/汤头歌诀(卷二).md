# 汤头歌诀 - 卷二 -补益之剂

十首、附方七

1.四君子汤

四君子汤中和义　　参术茯苓甘草比

益以夏陈名六君　　祛痰补气阳虚饵

除祛半夏名异功　　或加香砂胃寒使

2.升阳益胃汤

升阳益胃参术芪　　黄连半夏草陈皮

苓泻防风羌独活　　柴胡白芍姜枣随

3.黄芪鳖甲散

黄芪鳖甲地骨皮　　艽菀参苓柴半知

地黄芍药天冬桂　　甘桔桑皮劳热宜

4.秦艽鳖甲散

秦艽鳖甲治风劳　　地骨柴胡及青蒿

当归知母乌梅合　　止嗽除蒸敛汗高

5.秦艽扶羸汤

秦艽扶羸鳖甲柴　　地骨当归紫菀偕

半夏人参兼炙草　　肺劳蒸嗽服之谐

6.紫菀汤

紫菀汤中知贝母　　参苓五味阿胶偶

再加甘桔治肺伤　　咳血吐痰劳热久

7.百合固金汤

百合固金二地黄　　玄参贝母桔甘藏

麦冬芍药当归配　　喘咳痰血肺家伤

8.补肺阿胶散

补肺阿胶马兜铃　　鼠粘甘草杏糯停

肺虚火盛人当服　　顺气生津嗽哽宁

9.小建中汤

小建中汤芍药多　　桂姜甘草大枣和

更加饴糖补中脏　　虚劳腹冷服之瘥

增入黄芪名亦尔　　表虚身痛效无过

又有建中十四味　　阴班劳损起沉疴

十全大补加附子　　麦夏苁蓉仔细哦

10.益气聪明汤

益气聪明汤蔓荆　　升葛参芪黄柏并

再加芍药炙甘草　　耳聋目障服之清

增辑

1.独参汤

独参功擅得嘉名　　血脱脉微可返生

一味人参浓取汁　　应知专任力方宏

2.龟鹿二仙胶

龟鹿二仙最守真　　补人三宝气精神

人参枸杞和龟鹿　　益寿延年实可珍

3.保元汤

保元补益总偏温　　桂草参芪四味存

男妇虚劳幼科痘　　持纲三气妙难言

4.还少丹

还少温调脾肾寒　　茱淮苓地杜牛餐

苁蓉楮实茴巴枸　　远志菖蒲味枣丸

5.金匮肾气丸

金匮肾气治肾虚　　熟地淮药及山萸

丹皮苓泽加附桂　　引火归原热下趋

济生加入车牛膝　　二便通调肿胀除

钱氏六味去附桂　　专治阴虚火有余

六味再加五味麦　　八仙都气治相殊

更有知柏与札菊　　归芍参麦各分途

6.右归饮

右归饮治命门衰　　附桂山萸杜仲施

地草淮山枸杞子　　便溏阳痿服之宜

左归饮主真阴弱　　附桂当除易麦龟

7.当归补血汤

当归补血有奇功　　归少芪多力最雄

更有芪防同白术　　别名止汗玉屏风

8.七宝美髯丹

七宝美髯何首乌　　菟丝牛膝茯苓俱

骨脂枸杞当归合　　专益肾肝精血虚

9.补心丹

补心丹用柏枣仁　　二冬生地与归身

三参桔梗朱砂味　　远志茯苓共养神

或以菖蒲更五味　　劳心思虑过耗真

10.虎潜丸

虎潜脚痿是神方　　虎胫膝陈地锁阳

龟版姜归知柏芍　　再加羊肉捣丸尝

11.河车大造丸

河车大造膝苁蓉　　二地天冬杜柏从

五味锁阳归杞子　　真元虚弱此方宗

12.斑龙丸

斑龙丸用鹿胶霜　　苓柏菟脂熟地黄

等分为丸酒化服　　玉龙关下补元阳

[补益之剂] 四君子汤

《局方》中和义，参术茯苓甘草比。（人参、白术、茯苓各二钱，甘草一钱。气味中和，故名君子。）益以夏陈半夏、陈皮名六君子汤，祛痰补气阳虚饵。（二陈除痰，四君补气，脾弱阳虚宜之。）除却半夏名异功（散，钱氏。）或加香砂胃寒使。（加木香、砂仁，行气温中

[补益之剂] 升阳益胃

（汤，东垣）参术，黄连半夏草陈皮。苓泻防风羌独活，柴胡白芍枣姜随。〔黄二两，人参、半夏、炙甘草各一钱，羌活、独活、防风、白芍（炒）各五钱，陈皮四钱，白术、茯苓、泽泻、柴胡各三钱，黄连二钱。每服三钱，加姜枣煎。六君子助阳，补脾除痰；重用黄，补气固胃；柴胡、羌、独，除湿升阳；泽泻、茯苓，泻热降浊。加芍药和血敛阴，少佐黄连以退阴火。按 ∶ 东垣治疗首重脾胃，而益胃又以升阳为先，故每用补中、上升下渗之药。此方补中有散，发中有收，脾胃诸方多从此仿也。〕

[补益之剂] 黄鳖甲

（散，罗谦甫）地骨皮，艽菀参苓柴半知。地黄芍药天冬桂，甘桔桑皮劳热宜。（治虚劳骨蒸，晡热咳嗽，食少盗汗 ∶ 黄、鳖甲、天冬各五钱，地骨、秦艽、茯苓、柴胡各三钱，紫菀、半夏、知母、生地、白芍、桑皮、炙草各二钱半，人参、肉桂、桔梗各钱半。每服一两，加姜煎。鳖甲、天冬、知、芍，补水养阴；参、、桂、苓、甘草，固卫助阳；桑、桔泻肺热，菀、夏理痰嗽；艽、柴、地骨退热升阳。为表里气血交补之剂。）

[补益之剂] 秦艽鳖甲

（散，罗谦甫）治风劳，地骨柴胡及青蒿。当归知母乌梅合，止嗽除蒸敛汗高。（鳖甲、地骨皮、柴胡各一两，青蒿五钱，秦艽、当归、知母各五钱，乌梅五钱。治略同前，汗多倍黄。此方加青蒿、乌梅，皆敛汗退蒸之义。）

[补益之剂] 秦艽扶羸汤

（汤，《直指》）鳖甲柴，地骨当归紫菀偕。半夏人参兼炙草，肺劳蒸嗽服之谐。（治肺痿骨蒸，劳嗽声嘎，自汗体倦 ∶ 柴胡二钱，秦艽、鳖甲、地骨、当归、人参各钱半，柴菀、半夏、甘草炙各一钱，加姜、枣煎。按 ∶ 黄鳖甲散盖本此方，除当归加余药，透肌解热，柴胡、秦艽、干葛为要剂，故骨蒸方中多用之。此方虽表里交治，而以柴胡为君。）

[补益之剂] 紫菀汤

（海藏）中知母贝，参苓五味阿胶偶。再加甘桔治肺伤，咳血吐痰劳热久。（治肺伤气极，劳热咳嗽，吐痰吐血，肺痿肺痈 ∶ 紫菀、知母、贝母、阿胶各二钱，人参、茯苓、甘草、桔梗各五分，五味十二粒，一方加莲肉。以保肺止嗽为君，故用阿胶、五味；以清火化痰为臣，故用知母、贝母，佐以参、苓、甘草，扶土以生金；使以桔梗，上浮而利膈。气极，六极之一。）

[补益之剂] 百合固金

（汤，赵蕺庵）二地黄，玄参贝母桔甘藏。麦冬芍药当归配，喘咳痰血肺家伤。（生地二钱，熟地三钱，麦冬钱半，贝母、百合、当归、白芍、甘草各一钱，玄参、桔梗各八分。

火旺则金伤，故以玄参、二地助肾滋水；麦冬、百合保肺安神，芍药、当归平肝养血，甘、桔、贝母清金化痰，泻以甘草培本，不欲以苦寒伤生发之气也。）

补益之剂] 补肺阿胶

（散，钱氏）马兜铃，鼠粘甘草杏糯停。肺虚火盛人当服，顺气生津嗽哽宁。（阿胶两半，马兜铃焙、鼠粘子炒、甘草炙、糯米各一两，杏仁七钱。牛蒡利膈滑痰，杏仁降润气嗽。

李时珍曰 ∶ 马兜铃非取补肺，取其清热降气，肺自安也。其中阿胶、糯米，乃补肺之正药。

[补益之剂] 小建中汤

（仲景）芍药多，（即桂枝加芍药汤再加饴糖，名建中。）桂姜甘草大枣和。更加饴糖补中脏，虚劳腹冷服之瘥。（芍药六两，桂枝、生姜各三两，甘草一两，枣十二枚，饴糖一升。）增入黄名亦尔，〔再加黄两半，各黄建中汤（《金匮》）。若除饴糖，则名黄五物汤，不名建中矣。今人用建中者，绝不用饴糖，何哉？〕表虚身痛效无过。又有建中十四味，阴斑劳损起沉。（亦有阴证发斑者，淡红隐隐，散见肌表，此寒伏于下，逼其无根之火熏肺而然，若服寒药立毙。）十全大补加附子，麦夏苁蓉仔细哦。（即十全大补汤加附子、麦冬、半夏、肉苁蓉，名十四味建中汤。十四味除茯苓、白术、麦冬、川芎、熟地、肉苁蓉，名八味大建中

[补益之剂] 益气聪明汤

（东垣）蔓荆，升葛参黄柏并。并加芍药炙甘草，耳聋目障服之清。（参、各五钱，蔓荆子、葛根各三钱，黄柏、白芍各二钱，升麻钱半，炙草一钱，每服四钱。人之中气不足，清阳不升，则耳目不聪明。蔓荆、升、葛，升其清气；参、、甘草，补其中气，而以芍药平肝木，黄柏滋肾水也。）
