# 汤头歌诀 - 卷十一 -祛风之剂

十二首、附方四

1.小续命汤

小续命汤桂附芎　　麻黄参芍杏防风

黄芩防已兼甘草　　六经风中此方通

2.大秦艽汤

大秦艽汤羌独防　　芎芷辛芩二地黄

石膏归芍苓甘术　　风邪散见可通尝

3.三生饮

三生馀用乌附星　　三皆生用木香听

加参对半扶元气　　卒中痰迷服此灵

4.地黄饮子

地黄饮子山茱斛　　麦味菖蒲远志茯

苁蓉桂附巴戟天　　少入薄荷姜枣服

喑厥风痱能治之　　虚阳归肾阴精足

5.独活汤

独活汤中羌独防　　芎归辛桂参夏菖

茯神远志白薇草　　瘛从昏愦力能匡

6.顺风匀气散

顺风匀气术乌沉　　白芷天麻苏叶参

木瓜甘草青皮合　　剐僻偏枯口舌喑

7.上中下通用痛风方

黄柏苍术天南星　　桂枝防已及威灵

桃仁红花龙胆草　　羌芷川芎神曲停

痛风湿热与痰血　　上中下通用之听

8.独活寄生汤

独活寄生艽防辛　　芎归地芍桂苓均

杜仲牛膝人参草　　冷风顽痹屈能伸

若去寄生加芪续　　汤名三痹古方珍

9.消风散

消风散内羌防荆　　芎朴参苓陈草并

僵蚕蝉蜕藿香入　　为末茶调或酒行

10.川芎茶调散

川芎茶调散荆防　　辛芷薄荷甘草羌

目昏鼻塞风攻上　　正偏头痛悉能康

方内若加僵蚕菊　　菊花茶调用亦臧

11.清空膏

清空芎草柴芩连　　羌防升之入顶巅

为末茶调如膏服　　正偏头痛一时蠲

12.人参荆芥散

人参荆芥散熟地　　防风此枳芎归比

酸枣鳖羚桂术甘　　血风劳作风虚治

增辑

1.资寿解语汤

资寿解语汤用羌　　专需竹沥佐生姜

防风桂附羚羊角　　酸枣麻甘十味详

2.小活络丹

小活络丹用二乌　　地龙乳没胆星俱

中风手足皆麻木　　痰湿流连一服驱

大活络丹多味益　　恶风大症此方需

3.羚角钩藤汤

俞氏羚羊钩藤汤　　桑叶菊花鲜地黄

芍草茯苓川芎茹　　凉肝增液定风方

4.镇肝熄风汤

张氏镇肝熄风汤　　龙牡龟牛制亢阳

代赭天冬元芍草　　茵陈川楝麦芽襄

痰多加用胆星好　　尺脉虚浮萸地匡

加入石膏清里热　　便溏龟赭易脂良

[祛风之剂] 小续命汤

（《千金》）桂附芎，麻黄参芍杏防风。黄芩防己兼甘草，六经风中此方通。〔通治六经中风，斜不遂，语言蹇涩及刚柔二痉，亦治厥阴风湿 ∶ 防风一钱二分，桂枝、麻黄、人参、白芍（酒炒）、杏仁（炒研）、川芎（酒洗）、黄芩（酒洗）、防己、甘草（炙）各八分，附子四分，姜、枣煎。麻黄、杏仁，麻黄汤也，治寒；桂枝、芍药，桂枝汤也，治风。参、草补气，芎、芍养血，防风治风淫，防己治湿淫，附子治寒淫，黄芩治热淫，故为治风套剂。

刘宗浓曰 ∶ 此方无分经络，不辨寒热，虚实虽多，亦奚以为？昂按 ∶ 此方今人罕用，然古今风方，多从此方损益为治。〕

[祛风之剂] 大秦艽汤

（《机要》）羌活防，芎芷辛芩二地黄。石膏归芍芩甘术，风邪散见可通尝。〔邪散见，不拘一经者 ∶ 秦艽、石膏各三两，羌活、独活、防风、川芎、白芷、黄芩（酒炒）、生地（酒洗）、熟地、当归（酒洗）、茯苓、白芍（酒炒）、甘草（炙）、白术（土炒）各一两，细辛五钱，每服一两。刘宗浓曰 ∶ 秦艽汤愈风，虽有补血之药，而行经散风之剂居其大半，将何以养血而益筋骨也？昂按 ∶ 治风有三法，解表、攻里、行中道也。国中必挟外感，故用风药解表散寒，而用血药、气药调里，活血降火也。〕

[祛风之剂] 三生饮

（《局方》）用乌附星，三皆生用木香听。〔生南星一两，生川乌、附子（去皮）各五钱，木香二两。〕加参对半扶元气，（每服一两，加参一两。）卒中痰迷服此灵。（乌、附燥热，行经逐寒；南星辛热，除痰散风。重用人参以扶元气，少佐木香以行逆气。《医贯》曰 ∶ 此行经散痰之剂，斩关擒王之将，宜急用之。凡中风口开为心绝，手撒为脾绝，眼合为肝绝，遗尿为肾绝，鼻鼾为肺绝。吐沫直视，发直头摇，面赤如朱，汗缀如珠者，皆不治。若服此汤，间有生者。）星香散亦治卒中，体肥不渴邪在经。（中脏、中腑者重，中经者稍轻。胆星八钱散痰，木香二行气，为末服。《易简》和姜煎服，名星香散。）

[祛风之剂] 地黄饮子

（河间）山茱斛，麦味菖蒲远志茯。苁蓉桂附巴戟天，少入薄荷姜枣服。〔熟地、山萸肉、石斛、麦冬、五味、石菖蒲、远志、茯苓、内苁蓉、官桂、附子（炮）、巴戟等分，每服五钱，加薄荷少许煎。〕厥风痱能治之，（凡口噤身冷为厥，四肢不收为风痱。）火归水中水生木。（熟地以滋根本之肾，桂、附、苁蓉、巴戟以返真元之火，山茱、石斛平胃温肝，志、苓、菖蒲补心通肾，麦、味保肺以滋水源，水火既交，风火自息矣。刘河间曰 ∶ 中风，非外中之风，良由将息失宜，心火暴甚，肾水虚衰，不能制之，故卒倒无知也。治宜和脏腑，通经络，便是治风。《医贯》曰 ∶ 痰涎上涌者，水不归元也；面赤烦渴者，火不归元也。惟桂、附能引火归元，火归水中，则水能生木，木不生风，而风自息矣。）

[祛风之剂] 独活汤

（丹溪）中羌独防，芎归辛桂参夏菖。茯神远志白薇草，（音炽纵）昏愦力能匡。

〔羌活、独活、防风、当归、川芎、细辛、桂心、人参、半夏、菖蒲、茯神、远志、白薇各五钱，甘草（炙）二钱半，每服一两，加姜、枣煎。肝属风而主筋，故为肝邪。二活、防风治风，辛、桂温经，半夏除痰，芎、归和血，血活则风散也。肝移热于心则昏愦。人参补心气，菖蒲开心窍，茯神、远志安心，白薇退热止风。风静火熄，血活神宁，自已矣。〕

[祛风之剂] 顺风匀气

（散）术乌沉，白芷天麻苏叶参。木瓜甘草青皮合，僻偏枯口舌。〔口眼斜，偏枯不遂，皆由宗气不能周于一身。白术二钱，乌药钱半，天麻、人参各五分，苏叶、白芷、木瓜、青皮、甘草（炙）、沉香（磨）各三分，加姜煎。天麻、苏、芷以疏风气，乌药、青、沉以行黄柏苍术天南星，桂枝（横行）防己（下行）及威灵（仙，上下行。）桃仁红花龙胆草（下行，）羌芷（上行）川芎（上下行）神曲停痛风湿热与痰血，上中下通用之听。〔黄柏（酒炒）、苍术（泔浸）、南星、姜、枣各二两，防己、桃仁（去皮尖）、胆草、白芷、川芎、神曲（炒）各一两，桂枝、威灵仙、红花、羌活各二钱半，面糊丸，名上中下通用痛风方，丹溪。黄柏清热，苍术燥湿，龙胆泻火，防己利水，四者治湿与热。桃仁、红花活血祛瘀，川芎血中气药，南星散风燥痰，四者活血与痰。羌活去百节风，白芷去头面风，桂枝、威灵仙去臂胫风，四者所以治风。和神曲者，消中焦陈积之气也。症不兼者，加减为治。

[祛风之剂] 独活寄生

（汤，《千金》）艽防辛，芎归地芍桂苓均。杜仲牛膝人参草，冷风顽痹屈能伸。〔独活、桑寄生、秦艽、防风、细辛、川芎（酒洗）、当归（酒洗）、白芍（酒炒）、熟地、桂心、茯苓、杜仲（姜汁炒断丝）、牛膝、人参、甘草等分，每服四钱。〕若去寄生加续（黄、续断，）汤名三痹古方珍。（名三痹汤，治风寒湿三痹。喻嘉言曰 ∶ 此方用参四物一派补药，加艽、

[祛风之剂] 消风散

内羌防荆芎朴参苓陈草并。僵蚕蝉蜕藿香入，为末茶调或酒行，头痛目昏项背急，顽麻瘾疹服之清。〔人参、防风、茯苓、川芎、羌活、僵蚕（炒）、蝉蜕、藿香各二两，荆芥、浓朴（姜汁炒）、陈皮（去白）、甘草（炙）各五钱，每服三钱，茶调下。疮癣，酒下。羌、防、芎、荆，治头目、项背之风，僵蚕、蝉蜕散咽膈、皮肤之风，藿香、浓朴去恶散满，参、苓

[祛风之剂] 川芎茶调散

（《局方》）荆防，辛芷薄荷甘草羌。目昏鼻塞风攻上，正偏头痛悉平康。〔薄荷三钱，川芎、荆芥各四钱，防风钱半，细辛一钱，羌活、白芷、甘草（炙）各二钱，为末，每服三钱，茶调下。羌活治太阳头痛，白芷治阳明头痛，川芎治少阳、厥阴头痛，细辛治少阴头痛，防风为风药卒徒，薄荷、荆芥散风热而清头目。以风热攻上，宜于升散，巅顶之上，惟风药可到也。加甘草以缓中，加茶调以清降。〕方内若加僵蚕菊，菊花茶调（散）用亦臧。（菊花清头目，僵蚕去风疾。）

[祛风之剂] 青空

（膏，东垣）芎草柴芩连，羌防升之入顶巅。为末茶调如膏服，正偏头痛一时蠲。〔川芎五钱，甘草（炙）一两半，柴胡七钱，黄芩（酒炒）、黄连（酒炒）、羌活、防风各一两，每服三钱。风寒湿热上攻头脑则痛，头两傍属少阳，偏头痛属少阳相火。芩、连苦寒，以羌、防、芎、

[祛风之剂] 人参荆芥散

（《妇宝》）熟地，防风柴枳芎归比。酸枣鳖羚桂术甘，血风劳作风虚治。〔血脉空疏，乃感风邪，寒热盗汗，久渐成劳。人参、荆芥、熟地、柴胡、枳壳、枣仁（炒）、鳖甲（童便炙）、羚羊角、白术各五分，防风、甘草（炙）、当归、川芎、桂心各三分，加姜煎。荆、防、柴、羚以疏风平木，地黄、鳖甲以退热滋阴，草、枣仁以敛汗补虚，除烦进食。〕
