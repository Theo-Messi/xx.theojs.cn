# 汤头歌诀 - 卷十九 -杀虫之剂

二首

1.乌梅丸

乌梅丸用细辛桂　　人参附子椒姜继

黄连黄柏及当归　　温藏安蛔寒厥剂

2.化虫丸

化虫鹤虱及使君　　槟榔芜荑苦楝群

白矾胡粉糊丸服　　肠胃诸虫永绝氛

增辑

1.集效丸

集效姜附与槟黄　　芜荑诃鹤木香当

雄槟丸内白矾入　　虫啮攻疼均可尝

[杀虫之剂] 乌梅丸

（仲景）用细辛桂，人参附子椒姜继。黄连黄柏及当归，温脏安蛔寒厥剂。〔乌梅三百个（醋浸蒸），细辛、桂枝、附子（炮）、人参、黄柏各六两，黄连一斤，干姜十两，川椒（去汗），当归各四两，治伤寒厥阴证，寒厥吐蛔。虫得酸则伏，故用乌梅；得苦则安，故用连、柏

[杀虫之剂] 化虫

（丸）鹤虱及使君，槟榔芜荑苦楝群，白矾胡粉糊丸服，肠胃诸虫永绝氛。〔槟榔、鹤虱、苦楝根（东引者）、胡粉（炒）各一两，使君子、芜荑各五钱，枯矾一钱半，面糊丸，亦可末服。数药皆杀虫之品，单服尚可治之，汇萃为丸，而虫焉有不死者乎！〕
