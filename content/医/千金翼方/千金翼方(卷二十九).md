# 千金翼方卷第二十九

论曰，夫清浊未分，无间昏晓，玄黄肇判，乃见温凉，四时攸分，降生寒暑，三光照烂，日景亏盈，人禀五常，腠理通塞，故老子曰吾所以有大患者，为吾有身，及吾无身吾有何患，由此观之，形质既着，则痾瘵兴焉，静言思之，惟无形者可得远於忧患矣，夫天地圣人尚不能无患，况如风烛者，乎古有调针切糗之君，尝药炼石之帝，忧劳鹿类不遑宁处者，亦以众矣，自时厥后，穷神极智之士，抽心尽思之贤。

思之贤，相与赞成其业者不可胜纪，是以医方千卷，未尽其性，故有汤药焉，有鍼灸焉，有禁焉，有符印焉，有导引焉，斯之五法，皆救急之术也，何者，病起无端，医疗万品，闾阎之内，犹有夭枉之哀，朝野之中，尚致膏肓之疾，诚可悲夫，方今医者，学不稽古，识悟非深，各承家技，便为洞达，自负其长，竞称彼短，由斯对执，卒不得挹其源流也，余早慕方技，长崇医道，偶逢一法岂千金。

遂便名方异术，莫能隐祕，且此书也，人间皆有，而其文零叠，不成卷轴，纵令有者，不过三章两章，既不专精，探其至赜，终为难备，斯之一法，体是神秘，详其辞采，不近人情，故不可得推而晓也，但按法施行，功效出於意表，不有所缉，将恐零落，今编为两卷，凡二十二篇，名曰禁经，其於条例，后科详悉，博雅君子无或隐焉。

持禁斋戒法第一

神仙经曰，凡欲学禁，先持知五戒十善八忌四归，皆能脩治此者，万神扶助，禁法乃行。

五戒者

一曰不杀、二曰不盗、三曰不淫、四曰不妄语、五曰不饮酒嫉妒。

十善者

一济扶苦难、二行道见死人及鸟兽死者皆埋之、三敬重鬼神、四不行杀害起慈悯心、五不怜富憎贫、六心行平等、七不重贵轻贱、八不食酒肉五辛、九不淫声色、十调和心性不乍嗔乍喜。

八忌者

一忌见死屍、二忌见斩血、三忌见产乳、四忌见六畜产、五忌见丧孝器泣、六忌抱小儿、七忌共女人同茥、八忌与杂人论法。

四归者

一不得着秽污不净洁衣服即神通不行、二不得恶口垽诅骂詈、三不得共人语诈道称圣、四不得饮酒食肉杀害无道、

又云不得秽处诵禁文、又云不得与不信人行禁、又不得向人说禁法、又不得秽污手执禁文、又不得与杂人諠戏、又不得轻说神明、又不得嗔打六畜及人不得乘车马。有犯此满三事，则禁道不行，能不犯者，其禁大验。

经曰，若履城邑污秽者当用此方。竹叶（拾两）、桃白皮（肆两）、柳白皮（肆两）。右三味，以水壹石贰斗煮之一沸，去滓，浴身，百秽消除，又辟温瘴疮疡，此法，天仙下游既返之日，未尝不用此方解秽也，至於符水垽漱及外舍之近术皆不及此方，若能常用此汤澡浴者益佳，惟不可洗目也。

紫微王夫人宧水洗目得清净法　 浊不秽形，死不妨生，摩掌蕤目三遍，令我长生，青龙在吾左，白虎在吾右，朱雀在吾前，玄武在吾后，神禁宧水除尘垢急急如律令。一法解秽禁水曰东流之水滑如苔，中有主君与三治，某甲污秽荡除，急急如律令。

受禁法第二

神仙经曰，阳道强坚而易歇，--微软而久长，圣人闭口，万物可藏，回转清白，改易阴阳，应言不言，神明相传，应语不语，神明相与，故万法闭口藏身之禁法流行五藏神明，众人游戏而我独住，众人浩浩而我独静，众人言说而我独嘿，此行禁之道毕矣。仙经曰，凡受禁之法，当先齐戒百日，精心不行淫欲，惟得清净沐浴着鲜净衣，口常不出恶言骂詈，精思静念，勿生异想，一如前章仍更七日之中，闭口不共人语，乃可受之。

正月一日、三月三日、五月五日、七月七日、九月九日、三年之中三遍於此月日受之，并一心持斋戒不犯则行禁其验如神。

正月一日受法　 正月一日平旦寅时，清净澡漱，在无人清净之处，着鲜净衣，不得令人鮄见，烧众名香正面向东禹步三匝，勿回转长跪读启度文曰，

上启三师神童玉女天医卢医一切诸师太上老君诸仙神王日月五星二十八宿北斗三台

诸神仙官属诸大神王咸知，弟子某甲受持符禁之法，愿济拔众生苦难，除毒消邪，辟却奸恶万事，如宧急急如太上老君律令。都受禁文曰　 想东方木禁在吾肝中、

想南方火禁在吾心中、想西方金禁在吾肺中、想北方水禁在吾肾中、

想中央土禁在吾脾中。想左青龙右白虎，前朱雀后玄武，天师禁驾无事不苦，东王公西王母道吾禁有随当止，急急如太上老君律令讫，还诵所得禁文各三遍礼一十二拜，仍更七日勿共人作一言及恶骂詈等语，七日勿洗手。三月三日受法 三月三日平旦寅时，至东流水上，正面向东立，端心正意读前启度文如正月法，并启江河四渎一切水官四海大龙正，愿知弟子某甲受持禁法愿大神王立契讫，诵所得禁文各六遍礼九拜。五月五日受法　 五月五日正中午时，在静处烧香，正面向南立，读启度文讫，诵所得禁文各三遍礼十二拜。

七月七日受法　 七月七日鸡鸣丑时，在静处烧香，正面向西立读启度文讫，诵所得禁文各三遍礼七拜。九月九日受法　 九月九日人定亥时，在静处正面向北立，盆盛水口衔刀读启度文，投香火长跪，诵所得禁文，各三遍礼九拜，此五日处法，用一如正月法，惟所向方及拜数不同耳。

太白仙人受法　 四月一日，斋戒至八日，立道场，四面悬幡，盖烧香然灯，启醮五方五帝五方禁师五方吞精啖毒夜叉神王，愿知弟子某甲受持禁法垽讫，诵所得禁文各三遍，七日斋戒。

同力受禁法　 候初雷时举目看雷，右手把刀以左手摩之，垽曰，助我行禁振声如雷吼，万毒伏闭气，待雷声尽讫，七日斋戒不出言，一本云候初雷时，眼所见物，随便把取唱言声如雷，万邪皆怖畏，待雷声尽乃弃之（一云口衔刀手捉大斧摩之言口如毒手如毒声如雷吼云云）。

神仙王受禁法　 候鷰初来时，仰头看之，以手按地云，口如毒，以鷰去不见乃止，此等洁净斋戒，一如正月不别，乃至七日不洗手。

天帝太一受禁法　 初受禁时，在寂静无人之处敷坐，设案烧香，正面向北闭口并足正立，左手持刀，依式思存，青龙在左，白虎在右，朱雀在前，玄武在后，北斗七星覆头上柄指前，

次思东治大禁师愿持兵万石赵候骠骑大将军苏平南公八部将军七十二禁师陈师赵师

直符小吏直日童子护直今日，不得以左为右，以前为后，若有倒错，即依使者法律科罪之，急急如律令，如此阴念三遍，然后禹步三匝至香火前，叩齿三遍，垽曰，东方青龙衔水来，南方赤龙衔水来，西方白龙衔水来，北方黑龙衔水来，中央黄龙衔水来，悉投杯中三台三台此水非常水，洗除天秽地秽三十六秽，某甲身秽净除之急急如律令，三遍垽讫，以水洗目，并噀四方上下，余水自饮之，洗腹内令净，想又读前启度文然后长跪诵所得禁文各三遍讫礼四方各再拜即成神验，刀子水盆不得用曾经酒肉五辛者。

又一法 正月一日东方明星出时洗浴，在清净无人之处，白茅为藉置坐设案烧香火，并花水洗面目，正面东向并足立，先举左手呼青龙，次举右手呼白虎，前行呼朱雀，后行呼玄武讫，依前左手持刀次第思神师日符禁同法，更无别法也，若欲受符印者，以帛若袋子盛挂着左手指句之，而擎水盆闭气禹步，依法次第垽请有效也，。

七星受垽法　 正月一日、三月三日、五月五日、七月七日、九月九日。先以香汤洗浴，取东流水未经用瓦器盛之，以诵所得禁文垽一遍，受人自洗浴於旷野无人之处，以净草为坐，以瓦器盛水七盏，作七星形北向云，谨启七圣真君，弟子某乙愿持禁法，禁断邪恶鬼毒之气，救理人民伏愿降真气流布臣身，令臣所行符禁应声除差，应手除愈，次第饮前件水各少许余洗手，不得手捻不净之物即有大验（一云七佛垽法下又有一观自存垽法今并不取）。

黄帝越禁受法 黄帝曰，凡受符禁者皆清净斋洁百日，不得近死亡产乳房室，三年之中三度，正月一日、三月三日、五月五日、七月七日、九月九日、以夜众星之下，置神座设案烧香，盆盛水临刀北面叩齿捻三师目，次第思神讫禹步三匝，长跪读启度文，又诵所得禁文各三遍神验，水盆不得用曾盛酒肉五辛者临欲越时朱书帛素上，左手持之捻目阴诵垽之，欲行禁时闭气朱书帛素上，右手持之捻目阴诵垽之。

杂受禁法第三

正月一日日未出寅时、三月三日寅时、五月五日午时、七月七日丑时、

九月九日寅时（一云丑时）、正月受一年用、三月受一春用、五月受一夏用、

七月受一秋用、九月受一冬用。右年年常依此日受之法，不得饮酒食肉五辛芸薹乳酪酥蜜，心如药王药上愿救护一切众生，不作艰难，不求财物，但作此心下口即差，万不失一，受法用前月日，先以清净井花水沐浴，上下衣服一切鲜净清斋七日，至其日先以井花水澡浴漱口，烧香礼五方五帝各五拜讫，正面向东烧香端立，净器盛井花水置傍，诵所得禁文各二七遍讫，口含水仰噀五方承取洗手面讫。

向东方吸青气想入口中七吸，次向南方吸赤气，次向西方吸白气，次向北方吸黑气，次吸中央黄气，皆作七吸入腹想讫，更礼五方各五拜讫，后作两月持斋戒作得禁想，不得作一切诸恶行受讫即成禁法，器物不得用曾经盛酒肉五辛者。受禁肿法

古塚北桑树阴内有艾者，五月五日平旦日未出时，从塚北向南步取五十四步，至艾作禹步北斗七星讫，还闭气将取艾弃拭手使汁入手中，七日勿洗手，持斋过七日以外即成禁五十四步之中摽记使分明，一步七尺，登取艾时，面向西方垽，愿我此手一切痈肿，一切诸毒，乃至一切病手着即差，作法讫，还，勿反顾，受时以五月四日作斋摽记，步数，亦四日使记，先从艾东置魁。

因北向为尾向北五十四步作摽记，五日旦从北向南步之作法了斋，至十一日上桑树，在塚北从地三尺於塚上生者佳，亦於四日在塚东宿，五日旦即作法禹步法，闭气握固，若治病时作想此手作热铁又想前人病如雪手着病即散，又治病时常在病人生气上若病人头面上有浮肿，不得顿治使尽即伤人，必当留少许明日更治，此去大业六年，琅邪郡莒县令梁阔送擅持山善寂道场灵法师所行，神验不传。

受禁疟法 候鷰初来时，以纸一张，浓点笔於纸上，望鷰与点，鷰没乃止，后若疟病人来，向云我患疟即语我与你治，你但去阴押取一点，塞壁孔中即愈，又法正月元日呼牛马时火下将笔闭气多书纸上作鬼字气尽乃止，虐病欲发时，押取一鬼字与吞之即差。受禁肿都禁法 正月元日东方动时，以净席一领於寂静无人之地，以井花水沐浴漱口三遍，手持香炷礼五方五帝君。

垽愿曰，弟子某甲今日受天神垽愿救一切众生苦，四方各礼三拜讫想，东方青气入口掎七咽，南方赤气，西方白气，北方黑气，中央黄气等各七咽讫，向南东方闭气诵垽各七遍，七日持斋戒垽曰天之所圆地之所方，受天神符可以长生，二十八宿其色亭亭，五色变化与符合并，急急如律令，次垽曰，无根肉本生无留停，大肿如山，小肿如粟登高山临海水，旦起生，向暮死，急急如律令。

须紫檀杷刀子，以刀杷按肿上，其肿疼痛用前禁文，若不疼痛用此禁禁之，然此二禁皆是正禁肿文，凡是恶肿皆用此二文，其大肿日别四五度，禁五日差，小者当日差。

大总禁法　 垽曰，朝日不良，为物所伤，上告天公，下告地皇，地皇夫人，教我禁疮，仙人持水，玉女持浆，一唾止毒，二唾止疮，三唾巳后，平复如常，天雷马鸣疮亦不惊，天雷地动，疮亦不恐，皮相连肉相当，不疼不痛不肿不脓，急急如律令，用法以刀子一枚，先吸一口水捻盐着口中和水噀病上，若小儿惊恐，当噀地上二三过，駃唾病上，以口附近病上诵禁每一遍三唾，每七遍，一遍盐水嗽口，三七遍成一禁也，若不差，多加遍数，取差为限，若百遍不差者，此病大重，不可救也慎勿与治。

禁时气病法　 头痛以刀隐痛处，唾禁如前缘，但有患疼痛处，皆用刀背隐而禁之，若金疮从高堕下，六畜狼虎毒蛇所伤，手足卒挛躄，凡百一切痛苦不如意处，并用此法禁垽之，悉得除愈，不可具载，男女并得受持。论曰，此之杂法，由禁师不能具美大法，所以须受轻法，易者约者，若受大法此亦不须。

禁法大例第四

论曰，用禁大例，诵禁文必不得出声，令自耳闻声，若闻之垽即禁法不行，行之无益，慎之慎之，受禁之时，不得令人畜等一切见之见之即不成，受法时，刀及水盆，皆不得曾经酒肉五辛用者。神仙经曰，对治禁万病击同类。逢水难土王击之、逢土难木王击之、逢刀难阳精击之、逢鬼难桃汤击之逢虎难五常气击之，万病击同类对治，

皆持刀持桃持火持鑑持水持绳持药持符持戟持弓持箭持弩持食持坐持粉持意持神持想

持气持画持石持土持盐持幡持脂持肉持血持麵 持金持玉持印，故其法皆禁击之，所须用禁之法，有请有告有祭，有害（善神即饮食祭之住之恶鬼即茢之却之）有杀有畏，有爱有喜有恶有死有走有住有灭是故对治用时各各条列。

仙经曰，用禁有六法，一牙齿禁意存气至牙齿，二营目禁，开一目闭一目，三意想禁，存意以去想诸疾以除，四捻目禁，谓手上有一十五目，五气道禁，谓吹呼呵嘘嘻呬，六存神禁存诸神在，以食醮祭之，感天灵气至，又鸣天鼓叩齿是也。凡为人请疗疾出门三步垽曰。天杀黄黄，地杀正方，千鬼万神，谁复敢藏飞步一及，百鬼灭亡，急急如律令。若至主人家先当解秽，即作五龙水法，手持水鮀垽曰。东方青龙含水来、南方赤龙含水来、西方白龙含水来、北方黑龙含水来、中央黄龙含水来。

五方五龙吐水没杀邪鬼，急急如律令讫叩齿三百遍。垽曰，神水解天秽地秽生秽死秽人秽鬼秽身秽病人之秽，速除去之，立令清净，急急如律令，三嘘三叱，以刀右搅三回，以右足跟蹴地三下，含水四方喷之，及喷病人上，尽令清洁，然后按法思神行禁，又存气至牙齿令住闭一目，存意巳去即捻目，然后用存七星在其顶上，存青龙白虎朱雀玄武来护身。

存大神在其前后五星，存之腹内，吐气存如云击彼处令如徐行，行步法乾坤，如此行，按即外邪不入五藏神明自通，仍皆须审之，万不失一，又法欲向病人家当须存想作白虎吐火，烧病人家屋舍皆令荡尽，又作龙舐病人身肉令尽，还作充满悦怿，然后用气急治之，欲击物，一一皆如是此令行禁神明万物皆神效验须精审之，若唾热病，以冷气吹之二七，然后禁之，若唾冷病，以热气呵之二七然后禁之，三唾之后行禁，禁后三唾乃放之。仙经曰，受符禁同法，先当脩身洁已安魂定魄，口勿妄言，洁斋百日，可致神仙，避逆恶气，除灭灾祥，可以长生。

掌诀法第五

天师曰，若欲修之先持斋戒，一如正月法，断口味，绝房室，先取龙骨乌头附子犀角各一两，以水三斗煮取二斗，遍身澡浴，有余者明日更洗手面，讫，以盆盛水烧香，禹步三匝，口衔刀北面长跪，读前启度交讫，诵所得禁文各三遍，一依正月戒忌，即成神验。天师曰得吾法者上士昇仙，下士迁官，庶人得之益寿延年，父子兄弟不得相传，传必贤人非贤勿传，殃及子孙。

又受禁法　 垽曰女口禽文一日诵七遍七日止。凡禁病大例，禁一切病，先须口嚼杨枝，去口中秽气讫，又嚼盐乃垽唾之，若犯一切口味者，即烧牛粪灰淋取汁饮漱服之，此除腹中诸秽，并作解秽符水法还得清净，此是掌诀解秽法也。凡游行人间有所犯秽者亦如之。凡欲行禁者，皆须先捻鬼目，若与男禁捻左手目，若与女禁即捻右手目，一云男子行禁捻左手目，女人行禁捻右手目，并逐四时王相，正面向月建正心定意闭气，三捻目左营目顺天道，即成禁法用之神效左营目者开左目闭右目，右营目者开右目闭左目。

凡禁讫须解禁法　 假令禁虎须存作师子捻虎目，若欲解之还存作虎。一云男番捻右手虎目，女番捻左手虎目，若欲禁狗存作虎捻狗目，若欲解之还存作狗，以此为例，触类长之皆须倣此。大指第一节是生人蛇虎头若有恶人侵犯己身骂詈不止者，缓即捻之，急即闭气押之，左营目恶人即怒止也，若不止则押喉向官府门亦如之一百步外预作之乃入官，官见不瞋欲禁虎蛇亦依此法，即虎蛇避人入草畏见人也。

大指第二节是生人蛇虎喉，若恶人骂詈不止与人争者，闭气捻之，急即押之左营目，令彼吃讷不能言也。第二指第一节是蛇虎目，治蛇虎疮，闭气捻之己身及他人同，若见蛇虎便捻之，急即嗔怒而押之。第二指第二节是鬼目，欲见鬼去鬼击鬼皆捻之，急则闭气押之左营目，九气则鬼神立至矣呼即去，吸即来，治病捻之。

第二指第三节是生人目，欲藏身翳巳与人捭争，及在深山旷野皆须捻之，以伏众人之言，急则闭仔押之左营目，人不见己也。第三指头甲下是蜂蠍及百鸟飞虫之目，若人被蜂蠍螫捻之，七左营目五气则解之，若不差，押蠍目及人天二道并捻掌心即差。第三指第一节是地狱治鬼目，若欲禁诸神不令来去，闭目向王闭气五十息捻之，急即左营目押之。

第三指第二节下是天狱目，欲禁鬼摄鬼却鬼杀鬼，皆向王闭气捻之，急则押之左营目，若为鬼魅所着或恶梦魇押之。第三指第三节是鼠目，一名天地狱治鬼目，若住鬼定鬼住神皆向王闭气五十息，捻之左营目。第四指次甲下是蚊子蚤蝨之目，欲除之闭气捻之。第四指第二节是都监目，一名神都目，都监者监领一切诸神，都管一切诸鬼，欲召鬼神问其意，向王闭气五十息捻之左营目，鬼神立至矣。第四指第三节是禁鬼目，一名蛇胎，欲行考鬼令鬼住鬼问鬼，捻之闭气，若入山泽畏逢蛇蟒，当押蛇胎令不来见人及已逢亦押之，蛇口禁不得开。

第五指头是天心欲求天神，向王闭气押之，神自来奉赛大佳。第五指第一节是游师目。第五指第二节是天师目。第三节是三师目，此皆是初学符禁法时，向王闭气捻之九十息左营目，启请即有神验。掌中一理是鬼道，欲诛符破圹断鬼魍魉恶气伐神树，皆向月建闭气五十息，押之左营目神验。

凡欲垽敕符皆须捻断鬼道，使鬼常敬之，掌中一理一名鬼舍，亦名地轴，亦名左都监鬼道目，欲诛符破庙除社公社地，或召诸鬼神，须有请问，及治病并欲解鬼皆押左都监鬼道目，鬼神立至，若田野中浪宿押地轴，令鬼贼及神皆不敢近人，若入神屋止宿恐怕不安，押鬼舍即不魇梦。掌中一理斜文名食地，食地上一文名天文，下一文名人道，若入山泽畏逢虎狼，向王闭气押手虎口中即不来，若巳逢亦押之令虎狼闭口不开。

第四指第一节名左金堂，若远行求财押之万倍。第三指第一节名玉堂，欲求官觅职押之必遂意。第二指第一节亦名玉堂，欲求官押之。论曰，此掌诀直用闭气左营目捻之无垽文也，禁病则皆须禹步诵禁文捻而用之，急则瞋而押之，缓则捻之，禁男用左手，禁女用右手，禁手之用勿失左右也。

凡禹步法，移步左右脚前后不同。凡欲作法必先取三光气又禹步，然后作法验矣三光者日月星，禹步者，或三步七步九步不定，若欲受三光气者，极晴明日向日两脚并立，先所愿事随意多少小垽之，然后取禹步三步也，所欲步时，先举头看日光剩开口吸取日光明，即闭口塞气至三步始得放气也。

三步者，从立处两过移两脚始成一步，三步即是六过移脚也，向日光禹步时，左脚先移右脚后移，若向月星二光禹步时，并右脚先移左脚在后也，但步数不同耳，若向星禹步时，须满九步也，九步者向日中三步，更足六步耳，三三步合九步也，星者即是北斗七星也，星中最须慇懃所以须九步也，於日月中或用三步或所用七步也，垽愿及闭气方法并如日中作也，受三光气时，日必须明亮好晴日也，日是阳，月与星是阴，又左是阳右是阴，是故受日气时左脚先移，受月星气时右脚先移也，又向星禹步作九步时，既长久若一气不得度，是以三步作一闭气。

则九步即三过闭气也垽愿亦须三过愿之，又须识北斗下三台星，男识免狱厄女识免产厄，问曰，虽云两过移两脚成一步犹未可好，其状云何，释曰，先两脚正并立，先举左脚进前往，次举右脚就左脚处正斋并立，此犹未一步，次第二又先举左脚进往，次举右脚就左脚住，方始成一步也，如此六过双移两脚成三步，此是步法也。

禁鬼客忤气第六

垽曰吾上太山府谒拜皇老君，交吾却鬼，语我神方，上呼玉女，收摄不祥，登天左契，佩戴印章，头载华盖，足蹑魁刚，左呼六甲，右呼六丁，前皇神，后越章，神师诛罚，不避豪强，先斩小鬼，后杀游光，何神敢住，何鬼敢当，一鬼不出，斩付魁刚，急急如律令，（一云吾上太山道逢东王父吾杀鬼语我有神禁上帝王子捕收飞祥登天左

契佩戴印章头戴华盖足蹈天罡先杀小鬼后杀游光何神敢住何神敢当缚汝正身煮汝镬汤

三日一治五日一量门丞收缚魤君上章吾含天地之气读垽杀鬼之方唾天自裂唾地自缺唾山　　自崩唾水自竭唾痈自溃唾火自灭唾邪自走唾鬼自杀急急如律令）。

又吾为天师祭酒为天地所使，身佩乾灵之兵百千万亿在吾前后，罗列左右，何神敢住，何鬼敢当，正神当住，邪鬼速去，急急律令，又六甲六乙邪鬼自出，六丙六丁邪鬼入冥，六戊六己邪鬼自止，六庚六辛邪鬼自分，六壬六祭邪鬼自死，急急如律令。又神师所唾，严如雪霜，唾杀百鬼不避豪强，当从十指自出，前出封侯，后出斩头，急急如律令，七遍垽之先垽水喷病人然后垽之欲杀鬼然后下刀，不差，更垽看之手十指头毛出，若垽病人时，当以单被笼病人头，更遣两人捉被单两头以遮前，病人洗手莫拭合手胡跪然后垽之。

禁温疫时行第七

禁时气温疫病法（一日十禁有防难为人施旡限也）。天封吾以德，地封吾以道，吾奉天威取地武，吾遇石石烂，按症症散，左达右贯，贯骨达体，追病所在，何邪敢进，进者斩死，北斗七星饮汝血，叱叱灭手下，急急如律令。禁时气法（亦禁水沐浴身体令净法温疫恶鬼）。九真行道，邪气敢当，元气洞达，百邪消亡，伏羲女娲，五疽地主流入四肢，主作千病万病，上气虚寒，皆以风邪鬼所为，急按急按，灭绝手下，急急如律令。出病家门禁法（从病家门出去门三步啣禁闭气左转而去然后垽之曰）。

一画成湖，再画成海，斩汝黄奴老古头，不得追吾天师祭酒之后，急急如律令，便以左手画背后地因去勿反顾。禁疫鬼文　 吾上知天文下知地理，天地夫人教吾禁名能禁疫鬼，汝从东来名曰狗，入人身中倚於心口，神师垽汝汝自走，汝从南来名曰羊，入人身中倚於肝肠，神师垽汝汝自亡，汝从西来名曰鸡。

入人身中倚於皮，神师垽汝汝自衰，汝从北来名曰蛇，入人身中倚於百糗，神师垽汝汝自厄，科斗七枚在吾目前，口是天门不得枉开若唾东方甲乙木木折，若唾南方丙丁火火灭，若唾西方庚辛金金缺，若唾北方壬癸水水竭，若唾中央戊已土上裂，六甲六乙疫鬼自出，六丙六丁知鬼姓名，六戊六己疫鬼自死，六庚六辛知鬼东西，六壬六癸疫鬼自死，六亥六戌百鬼速出，急急如律令。

禁时气温疫法 东方青温吾肝中之气，南方赤温吾心中之气，西方白温吾肺中之气，北方黑温吾肾中之气，中央黄温吾脾中之气，五方五温，悉在吾身中，不得动作即归在实，急急如律令。度恶世禁法　 东方青帝甲乙君，南方赤帝丙丁君，西方白帝庚辛君，北方黑帝壬癸君，中央黄帝戊已君，千乘万骑护卫吾身，前有万石桃汤，后有万队将军，主斩黄奴之鬼，欲行我者吾祭酒，父长甲母奇仲，语我吾万厄之中不近我急急如律令，（一日十念度恶世也。）

禁时气却疫法（一日十念万恶不近人也）吾是天师祭酒，当为天师驱使，头戴日月北斗五星，吾有乾灵之兵十万人，从吾左右前后，吾有太上老君天地父母在吾身中，左手持节，右手持幢，何鬼不役，何神不走，何邪不去，何鬼敢住，急急如律令。

禁时气温疫法　 吾头戴朱雀，足履玄武，左挟青龙右挟白虎，前有万石镬汤，后有虎贲猛士，天驺甲卒在吾前后，黄奴之鬼去我万里，急急如律令，又禁温疫法（存青龙白虎朱雀玄武逐后禁之）。咄汝黄奴老古知吾否，否初学道出於东方千城万仞上紫宫，灵钢百炼之剑，利如锋芒，斩杀凶咎，枭截不祥，叱汝黄奴老古，先出有礼，后出斩你，叱叱急急如律令。

唾时行头痛法 南越太公还故乡，壬申之唾自有方，神师所唾，上白太一皇天使者，督察不祥，威若山海，唾若雪霜，当吾者死值吾者亡，淣精魍魉自受其殃，急急如律令。宧水逐鬼法　 习习详详便生水光，直符使者，住立水傍，真正补虚邪气消亡，吾左手捉鬼，右手持钺斧斩鬼死，急急如律令。

禁唾恶鬼法（禁住亦得）吾从狼毒山中来，飢食真珠，渴饮武都，戎盐一把，冷水一盂，口含五毒，常与唾居，但老君之唾，唾杀飞凫，唾河则竭，唾木则折，唾左彻右，唾表彻里，铜牙铁齿嚼鬼两耳，速去千里，不得留止，急急如律令。禁病宧粉大法（禁住亦得）粉在纸中为神粉举手以摩体百鬼走出，精魅魍魉应声散走出天皇老教我唾粉，腹中跳跟，五藏安稳，录保三气，道保精神，急急如律令。

禁温鬼法　 天门亭张外都使，欲得九卿缚鬼士非子法住，左手持刀，右手持斧，斫黄奴温病之鬼，何不走去，前出封侯，后出斫头，急急如律令。

禁疟病第八

垽疟鬼法　 登高山望海水，水中有一龙三头九尾，不食诸物，惟食疟鬼，朝食三千，暮食八百，食之不足，差使来索，符药入五藏，疟鬼须屏迹，不伏去者缚送与河伯，急急如律令。

（一云登高山望海水天公下捕疟鬼咄汝不疾去吾家有贵客子各破头如东山躯如东泽不食

五榖但食百鬼朝食三千暮食八百一食未足摧促来索急急如律令）。禁疟病法连年不差治之即愈。若治之须在净处平地以手小指画地作鬼字口中--病人生时年月日姓名，以塼覆之勿令知之，至三七日不开永差如三七日内开其病还复发，若治必须知发时逆前预治勿使患人知之大良，若丈夫左手画之，女人右手画之阴为之勿使人知静作大验。禁疟病法　 唾疟鬼翁字园（一作周）母字欲，大儿嬴长矣，小儿如石，大女掤甑炊，小女鲁子因玉道将军取，疟鬼不得留停，速出速去不得停住，急急如律令。

禁疟鬼法　 南山一神字铜柱，出门入户口有语，捉得疟鬼大镬煮。南山一神字长丘，早起至门遶家游，捉得疟鬼斩却头。南山一神字辟邪，铜作髑髅，铁颔车，斧凿作齿，金刚作牙，生吞疟鬼三万军，北斗七星知汝姓字不得住家，急急如律令。禁疟鬼法　 登高山望海水，使螳螂捕疟鬼，朝时来暮时死，暮时来朝时死，捕之不得与同罪，急急如律令。

禁疟鬼法　 将狗上山下使入海中有一虫，不食五榖，只食疟鬼，朝食三千，暮食八百，一食不足，下符更索速出速去，可得无殃，急急如律令。禁疟病法　 日正中时正南立，取西北桃枝结项，两手脚灰遶三匝，中心立刀日，头上戴九天，两手把九弓，两脚履九江，腹安四神皆出自然，吾生食天，育养四神，上得精禁，能转人身，蜈蚣蟒蛇，止杀汝身，并鬼子孙，急急如律令。

禁疟鬼法　 先取一平塼，令病人在无人处不得见人，大从月建向月破，以砖磨地令平，以手按塼四角使不动还以手发塼立，在前可塼下书北斗，傍置三台，外尽孤虚，直取旬孤虚，其北斗中画作小鬼患人姓名年几，置下在斗柄中，垽曰。小么字某甲年若干，你从台入斗疟鬼断后，若患人时，头上先下若非患人时，头下先下若无逆顺，平下塼讫，若患人日一发以手二七下打塼，若隔日发三七下打塼，三日一发以上四七下打塼讫，取塼傍土拥塼，即复左手取一把土散塼上而去慎勿反顾大验。

又以故笔画六尺方中，画作北斗，形皆以北斗，相应其魁衡必令开门，以身左行向斗魁闭气并足俱前而立垽曰。小鬼吾今出天门，入地户不得从我去住，出建上之门，急去不得反顾，即差，三七日不发，与人治患还得此患必用此治欲令患人还发，二七日内发之法。还取患人发以足，蹴导垽曰。小鬼尔从斗入台，疟疾还回，即发。

宧禁疟鬼法　 书桃枝一尺，欲发即用，噀病人面诵垽文二七遍，系着头底，天姓张，地姓皇，星月字长，日字紫光，南山有地，地中有虫赤头黄尾，不食五榖，只食疟鬼，朝食三千，暮食八百，少一不足，下符请索语你速去，即得无殃，汝若不去，縳送魁刚，急急如律令。

禁疮肿第九

垽曰先奄肿上闭右目左目营之三匝，然后唾之，三乘车，四狱吏载痈神，弃都市，登高山，临海水，吕河伯，捕痈鬼大肿如斗，小肿如粟，吾唾一肿，百腄屏迹，唾汝二七，毒自出急急如律令。禁唾痈法　 禁唾一遍一度刀割，（一二三四五六七）背阴向阳吾朝晨行女娲相逢，教我唾痈，从甲至乙痈疽速出，从乙至丁痈疽不生，从丁至癸痈疽皆死，青痈赤痈白痈黑痈黄痈血疽肉疽兄弟八人，吾皆知汝姓名，徒忍割汝，汝须急去，急急如律令。禁痈肿法（正面向东以手把刀按其边令匝以墨点头重重围讫然后急唾之即愈）。

日出东方，乍赤乍黄，牵牛织女，教我唾方，若是痈应钾空，若是痤应钾碎，若是疖应钾灭，若是肿应钾垄，不疼不痛，速去速去，急急如律令。又法取东壁土三丸，向井东置一丸，三垽曰赫赫洞洞，日出东方，上有崑崙之山，下有清泠之泉，某甲患某处上有发痈，土入井中，天公当烂，石痈当散，七星北斗光，织女教我方唾，汝急出不得留藏，急急如律令，（又嘘三七遍置土井中三九三禁三嘘之也）。

禁五毒法（禁蛇亦得）。吸东方青毒，南方赤毒，西方白毒，北方黑毒，中央黄毒，天毒地毒水毒火毒雾毒尘毒死生毒，百毒之精，知汝姓名，天毒上昇，地毒下藏百毒止息，五毒灭亡，恶毒须出，毒脑破毒腹出毒肠止，不止不已，拘汝牙折汝齿，吸吸叱叱，急急如律令。禁肿法（三七遍）。

骨肉皮肤，血气空虚，远入江海，急去无留，大肿如山，小肿如粟，唾一肿，千肿灭，急急如律令，（灭一作死）。禁肿法（七重右回一气朱书皆以右手封之指七过周於五指右手持禁如法）。垽封山山没，封石石烂，封湖湖决，封火火灭，上白东玉公西王母教我神方，白刃封汝，大肿如山，小肿如米，封一肿，万肿死，急急如律令，先以手按之，久令痛，次以金刀按之四边令散，以气七呵令热，然后急气，七吹令冷，阴阳气定，然后却唾之。禁天下大肿法（别室中以木屐相背令以绳系定上安一榍一禁一打榍令没以三七遍）。

东方青帝摄青精之毒气，南方赤帝摄赤精之毒气，西方白帝摄白精之毒气，北方黑帝摄黑精之毒气，中央黄帝摄黄精之毒气五方毒气并及五精内吾腹中天下最尊者，莫大於五帝，夫下最神者，莫及於五精，天下大恶者，莫过於五毒，吾舍五帝五精五毒，与禁共居，其声如雷，禁如风霜经口即死，逢禁即亡，吾禁东方木木折，禁南方火火灭，禁西方金金缺，禁北方水水竭，吾上禁飞鸟落，下禁井泉枯竭，吾禁一肿百肿灭，吾禁盘石开，深涧契，天架摧，地柱折，晓停光，夜星灭，冬变雨夏积雪冷肿热肿速消灭，急急如律令。

禁水肿方　 垽曰天阳在上，人阳在中，阴阳在地水从下流唾肿消化，急急如律令，太白仙人禁肿法先向王方三嘘三吹，以刀约之以手握之讫然后三噀之禁曰，日山东方雷起西南，虾毨白兔，食月中心，营月带日，无所不通，大肿如山，小肿如珠，吾唾一肿，百肿自除，急急如律令。

又法一二三四五六七百肿皆疾出，急急如律令。又法日出东方如悬鼓，似白虎，吾能唾肿散，唾毒烂，急急如律令。又法东方青帝禁驾青毒，南方赤帝禁驾赤毒，西方白帝禁驾白毒，北方黑帝禁驾黑毒，中央黄帝禁驾黄毒，吾有苦口，唾十瘥九，急急如律令。

禁一切肿法　 垽曰，吾口如天雷，唾山崩，唾木折，唾金缺，唾水竭，唾火灭，唾鬼杀，唾肿灭，池中大鱼化为涍，雷起西南不闻其音，大肿如山，小肿如气，浮游如米，吾唾一肿百肿皆死，急急如律令。又法垽曰生在木闲，那得来人间，石盐一撮清水一斗，故来治肿南山石羊，其角如芒，左角觝肿右角决肿，东海大鸟，飞来食肿，左翼掠肿，右翼裂肿，不疼不痛，不坏不脓，急急如律令。

禁痈肿法　 先叩齿三七遍，急噀左营目即唾，垽曰，雷起地中，一听其音月生东盛，蟾蜍白兔，食月中心，荣卫不通结成痈，大肿如山，小肿如粟，唾垽一肿百肿散死急急如律令。又法日出东方赫赫煌煌威威容容天门亭长来捕痈肿山多石海多龙，天门亭长来捕摩得便斩杀莫闻罗，一唾当心，再唾都愈急急如律令。

禁丁疮法（一云初得之时逆以蔡即除愈当三七遍唾之讫）。垽曰日出东方乍赤乍黄天上织女教我唾方，丁公丁母，元出南方，丁公死，丁母亡，北斗真气能治丁疮吾口如天门，不可枉张，唾山崩唾石裂唾金缺，唾火灭唾水竭急急如律令。禁丁疮法　 用水一鮀置枣树南令搏树，以刀子一枚安鮀上，刀向树三指漫撮临着刀刃上胡跪垽曰，上启伏奴将军伏奴将军能治丁疮，今是某年月日姓字某甲年若干患某处生丁疮，或是浮沤丁，或是麻子丁，或是雄丁，或是雌丁，或是羊角丁，或是蛇眼丁，或是烂丁，或是三十六丁，

或是驱失疮或是水洗疮或是刀镰鎗三头着体於人不量清净七寸枣树下之水洗之伏藏

急急如律令。禁丁疮法（先闭气三遍叩齿三十六通闭气禁之一一七遍即差）。东海大神三女郎疗丁有神方，以药涂此疮必使丁公死，丁母亡，丁男丁女自受殃，星灭即愈大吉良，过时不去拔送北方急急如律令，（一云东海大神三女郎三万细簸去糠三称行埵炎丁疮云云）。

禁喉痺第十

吸喉痺父喉痺母喉痺妇喉痺，孙天生汝时缘上百草露，谁使汝着人喉里拘汝牙，折汝齿，破汝头，破汝胁神不得动不得留停北斗知汝名吸吸急急如律令。又法　 吸日出阳，阳吸为喉痺肿毒所伤，莫痈莫痛，吸吸愈急急如律令。禁牙齿法　 用桃板长一尺二寸，正面南向闭气书曰某州某县乡里女某甲年若干患口中左右若干齿痛，三读讫埋三路头以石子盖之，勿反顾，南山有一虫名赤松子不食五榖，但食口中齿埋汝三路头塞汝用石子埋汝着树东，千年万岁不得起，急急如律令。

又禁牙齿法 用一枚杖长三握复取两指团艾三炷，灸杖头止柱牙上垽曰登高山海水中有一虫黄头赤尾不食五榖专食牙齿，吾欲治之握两指神灸三壮虫死矣，急急如律令。禁哽法 南山大虎北山狐狸，江中大獭海中鸬偳某甲得哽共来吞除，急急如律令。又禁哽法　 四海荡荡滑如苔上，五虎四獭三鸬偳共来食，哽速消除，横者即入顺者即出，急急如津令。

禁目痛法（以呵之三七遍然后禁之）。日出东方赤如紫阳儿子目痛，父母心伤，吾口一唾，明见四方，百药千治不如吾汤，若唾唾汝汝眼毒消亡，急急如律令。禁目痛法　 神师所唾自有方日出东方右阴左阳，瞳子生肉瞻视无光，吾能诛罚，不避镬汤唾目二遍还复故常，大吉神师，西岳灵方，急急如律令。

垽禁产运第十一

取蒜七瓣正月一日正面向东，令妇人念之一遍，夫亦诵一遍，次第丈夫吞蒜一瓣，吞麻子七枚便止丈夫正面向东行，诵满七遍，不得见秽恶，受持之法不用见尸丧，见即无验吾蹑天刚游九州，闻汝产难故来求斩杀不祥众喜投母子长生相见面不得久停留，急急如律令。唾运鬼法（丈夫妇人口中受取妇人从男夫口中受取）。天无梁地无柱，五骑三龙便九虎押运鬼汝身长少许，或在人心肝或在人心肺，或在人心膂，吾受东海王禁故来追捉汝，急急如律令。

禁运鬼法　 先禹步三匝，左手持刀右手持水，努目急气，然后禁之喷之曰唾，东方青运鬼字青姖年七十，南方赤运鬼字赤姖年六十，西方白运鬼字白姖年五十，北方黑运鬼字黑姖年四十，中央黄运鬼字黄姖年三十，唾天皇地皇六律九章，是公运子之鬼未嫁之女，头乱如筐，腹胀如莒，剋害忠良，唾汝急出，不得留藏，汝若不去，吾遣张丞伯捉汝缚送镬汤，

急急如律令（一云运子之鬼未嫁之女头乱如筐腹胀如莒但行人间不见运女唾之还本主速

出速出更不见汝张丞伯王问驱杀运鬼数万千速断因缘东唾旡辜恶见运鬼来相呼南唾旡

极恶见运鬼来相逼唾三寸刀二寸刃先治反支却治运唾太山东门一把苇举高十丈治运鬼

初来如辟蜂不着余处当眉聚一杯水唾运去须臾不去当自死急急如律令。）

禁产难方　 先禁水一杯与服之，乃禁曰，天有阴阳，地有五行，星辰列布，日月精明，四时变化，不失其常骨肉已成，四体已强，毛发已就，今是生时，生迟何望，河伯在门，司命在庭，日月已满，何不早生，若男若女，司命须汝促出无迟，并持胞衣，急急如律令。
