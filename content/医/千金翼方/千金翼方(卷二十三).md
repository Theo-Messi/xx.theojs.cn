# 千金翼方卷第二十三

黄父相痈疽论第一

九江黄父相痈疽论，黄帝问於歧伯曰，余闻肠胃受榖，上焦出气，以温分肉而养骨节通腠理，中焦出气如雾，上注谿谷而渗孙糗，津液和调变化赤而为血，血和则孙糗先参，乃注於络糗，络糗皆盈，乃注於经糗，阴阳已张，因息乃行，行有纲纪，周有道理，与天合同，不得休止，切而调之，从虚去实，写则不足，疾则气减，留之先后，从实去虚，补则有余，血气已调，形神乃持。

余巳知血气之平与不平，未知痈疽之所从生，成败之时，死生之期，或有远近，何以度之可得闻乎，歧伯曰，经糗流行不止，与天同度，与地合纪，故天宿失度，日月薄蚀，地经失纪，水道流溢，草芦不成，五穀不植，径路不通，民不往来，巷聚邑居，别离异处，血气犹然，请言其故，夫血糗荣卫周流不休，上应星宿，下应经数，寒气客於经络之中则血泣，血泣则不通，不通则卫气归之不得复反，故痈肿也，寒气化为热热胜则肉腐，肉腐则为脓，脓不泻则烂筋，筋烂则伤骨，骨伤则髓消，不当骨空，骨空不得泄泻，则筋骨枯虚，枯虚则筋骨肌肉不相营（一作亲），经糗败漏熏於五藏，藏伤，故死矣。

诊痈疽发起处第二（方一首）

黄帝曰，愿尽闻痈疽之形与忌日名，歧伯曰，略说痈疽极者有十八种。痈发於嗌中，名曰猛疽，不急治则化为脓，脓不泻塞咽，半日而死，其化为脓者脓泻已，则含豕膏，无食三日，已（一云无冷食）。发於颈，名曰夭疽，其疽大而赤黑，不急治则热气下入渊腋，前伤任糗，内熏肝肺，则十余日而死。阳气大发消脑流项，名曰脑烁疽，其色不乐（一作除），项痛如剌以鍼，心烦者死不可治。发於肩及臑名曰疵疽，其状赤黑，不急治，此令人汗出至足，不害五藏发四五日逆鬊之（逆一作逞）。

发於腋下赤坚者，名曰朱疽，治之用砭石，欲细而长娗启之，涂以豕膏，六日已，勿衰，其疽坚而不溃者，为马刀挟婴，急治之（衰一作里）。发於胸，名曰井疽，其状如大豆，三四日起不早治，下入腹中，不治七日死。发於膺，名曰甘疽，其状如榖实瓜楼，常苦寒热，急治之，去其寒热，不治十岁死，死后脓自出。发於胁，名曰改訾，改訾者女子之病也，久之其状大痈，脓其中，乃有生肉大如赤小豆，治之方。剉鬇翘草及根各一斗，以水壹斗陆升煮取贰升，即彊饮厚衣坐釜上，令汗出足已。发於股胻，名曰股脱疽，其状不甚变色，痈脓内搏於骨，不急治三十日死。

发於股阴，名曰赤弛，不急治六十日死，在两股内者，不治（六日死）。发於尻，名曰锐疽，其状赤坚大，急治之，不治三十日死。发於膝，名曰疵疽，其状大痈色不变，寒热而坚，勿石之，石之即死，须其色异柔，乃石之，生也。诸痈发於节而相应者，不可治也。发於阳者百日死。发於阴者三十日死（一云四十日死）。发於胫名曰兔齧，其状如赤豆，至骨不急治，杀人。发於踝名曰走缓，其状色不变，数石其输而止其寒热不死。发於足上下名曰四淫，其状大痈，不急治，百日死。

发於足傍名曰疠疽，其状不大，初从小指发，急治之，去其黑者，不消辄益，不治，百日死。发於足指名曰脱疽，其状赤黑则死，不赤，黑不死，治之不衰，急斩去之，活也，不斩去者死。黄帝曰，夫子言痈疽何以别之，歧伯曰，荣气稽留於经糗之中，则血泣而不行，不行则卫气归之，归之而不通，壅遏不得行，故曰热，大热不止，热胜则肉腐，肉腐则为脓，然不能陷肌肤於骨髓，骨髓不为焦枯，五藏不为伤，

故命曰痈，何谓疽，荅曰，热气纯盛，下陷肌肤筋髓骨肉，内连五藏，血气竭尽，当其痈下筋骨良肉皆无余，故命曰疽，疽者其上皮天瘀以坚，如牛领之皮，痈者其上皮薄以泽，此其候也，帝曰善。

帝曰，有疽死者奈何，歧伯曰，身有五部，伏菟一，腓二（一云膊），背二，五藏之输四项五五部有疽，死也。帝曰，身形应九宫奈何，歧伯曰，请言身形应九野。左足应立春其日戊寅已丑。左胸应春分其日已卯。左手应立夏其日戊辰已巳。膺喉头首应夏至其日丙午。右手应立秋其日戊申已未。

右胸应秋分其日辛酉。右足应立冬其日戊戍已亥。腰尻下穷应冬至其日壬子。六府及膈下二藏，应中州大禁太一所在之日及诸戊已也，凡候此九者，善候八正所在之处所主左右上下身体有痈肿者欲治之，无以其所直之日溃治之，是谓天忌日也。

凡五子日夜半、五丑日鸡鸣、五寅日平旦、五卯日日出、五辰日食时、五巳日禺中、五午日日中、五未日日昳、五申日晡时、五酉日日入、五戍日黄昏、五亥日人定。右以此日时遇疾发痈者，不起也。

候痈疽色法第三

论曰，夫痈疽初发如微，人多不以为急，此实奇患，惟宜速治之，治之不速，病成难救，以此致祸能不痛哉，且述所怀以悟后贤，谨按黄父痈疽论论痈所着缓急之处，死生之期如左，发皮肉浅肿高而赤，贴即消不治亦愈。发筋肉深肿下而坚其色或青黄或白黑，或复微热而赤，宜急治之，成消中半发附骨者，或未觉肉色已殃，已殃者痈疽之甚也。发背外皮薄为痈，皮厚为疽，如此者多见先兆，宜急治之，皮坚甚大者多致祸也。夫痈坏后有恶肉者，当以猪蹄汤洗去秽，次傅食肉膏散，恶肉尽，乃傅生肉膏散，及摩四边，令善肉速生，当绝房室，慎风冷，勿自劳动，须筋糗平复乃可任意耳，不尔，新肉易伤，伤则重溃，发则祸至，慎之慎之。

诊知是痈疽法第四

痈疽之发，未辨是非飢渴为始，始发之时，或发白疽，或似小节，或复大痛，或复小痛，或发米粒大白脓子，皆是微候，宜善察之，欲知是非，重按其处，是即便隐痛，复按四边比方得失审实之，是即炙，第一便炙其上二三百壮，又炙四边一二百壮，小者炙四边，中者炙六处，大者炙八处，壮数不虑多也，亦应即薄贴，令得即消，内须服解毒冷药，令毒气出外，外须薄贴热药法当疮开其口，令泄热气故也。

诊痈疽有脓法第五

凡痈按之大坚者未有脓，半坚半软者半有脓，当上薄者都有脓，有脓便可破之，不尔侵食筋骨也。破之法，应在下逆破之，令脓易出，用铍鍼脓深难见，肉厚而生者用火鍼，若不别有脓者可当其上数按之，内便隐痛，殃坚者未有脓泄去热气，不尔，长速则不良。

候人年得疽法第六

歧伯曰赤疽发於额不写，十余日死，可剌也，其脓赤多血死，未有脓可治，人年二十五、三十一、六十、九十五人神在额不可见血，见者死。杼疽发，项若两耳下不写，十六日死，其六日可剌，其色黑见脓而痈者死不可治，人年十九、二十三、三十五、四十九、五十一、五十五、六十一、八十七、九十九神在两耳下不可见血，见者死。

蜂疽发背，起心俞若肩箅二十日不写，死，其八日可剌也，其色赤黑脓见者死不治，人年六岁、十八、二十四、三十五、五十六、六十七、七十二、九十八神在肩不可见血，见者死。剌疽发，肺俞若肝俞不写，二十日死，其八日可剌，发而赤其上肉如椒子者死不可治，人年十九、二十五、三十三、四十九、五十七、六十八、七十三、八十一、九十七神在背不可见血，见者死。

侠荣疽发，胁起若两肘头，二十五日不写死，其九日可剌，发赤白间其脓多白而无赤，可治，年十六、二十六、三十二、四十八、五十八、六十四、八十、九十六神在胁不可见血，见者死。勇疽发，股起太阴，若伏菟二十五日不写死，其十日可剌发青脓赤黑者死，白者尚可治，年十一、十五、二十、三十一、四十三、四十六、五十九、六十三、七十五、九十一、神在尻尾不可见血，见者死。

标叔疽发，热同，同耳聋后六十日肿如水状，如此可剌之，但出水后乃有血，血出即除也，年五十七、六十五、七十三、八十、九十七神在背不可见血，见者死。旁疽发，足趺，若足下三十日不写死，其十二日可剌，发赤白脓而不大多其上痒赤黑，死不可治，年十三、二十九、三十五、六十一、七十三、九十三神在足不可见血，见者死。

相五色疽死生法第七

禽疽发，如轸者数十处，一云四日肿食饮疼痛，其状若变，十日可剌，其内发方根寒齿如噤俞若坐，如是十五日死（俞若生未详），钉疽发两肩，此起有所逐恶血，结流内外，荣卫不通，发为钉疽，三日身肿痛甚，七日噤如鬫状，十日可剌，不治，二十日死，阴疽发，脾若阴股，始发腰彊内不能自止，数饮不能多，五日坚痛，如此不治，三岁死。糗疽发环项（一云颈），始痛，身随而热，不欲动悁悁或不能食，此有所大畏恐怖而不精上气欬，其发引耳不可以肿，二十日可剌，不剌八十日死。

龙疽发背，起胃俞若肾俞，二十日不写死，其九日可剌，其上赤下黑若青黑者死，发血脓者不死。首疽发背发热八十日，大热汗颈引身尽如欬，身热同同如沸者，皮泽颇肿处浅剌之，不剌，入腹中二十日，死。行疽发如肿，或复相往来，可要其所在剌之，即愈。冲疽发，小腹痛而振，寒热冒五日悁悁，六日而变，十日死。

敦疽发，两指头若五指头十八日不写死其四日可，剌其发而黑痈不甚赤过节，可治。疥疽发，腋下若臂两掌中振寒热而咽乾者，饮多则呕，烦心悁悁，或卒胗反有合者，此则可汗，不汗当死。筋疽发背，侠脊两边大筋，其色苍，八日可剌，其痈在肌腹中，九十日死。陈乾疽，发两臂三四日痛不可动五十日方身热而赤，六十日可剌，如剌糗无血，三四日死（一云病已）。

蚤疽发，手足五指头，起即色不变，十日之内可剌，过时不剌后为食痈，在腋，三岁死。仓疽发，身痒后痛，此故伤寒气入藏，笃发为仓疽，九日可剌，九十日死。赤疽发，身肿坚核而身热，不可以坐，不可以行，不可以屈伸，成脓剌之，即愈。赤疽（一云白疽）发，膊若肘后痒，目痛伤精及身热多汗，五六日死。赤疽发脾可治。赤疽发脾枢，六月可治，不治出岁死。赤疽发阴股坚，死，濡，可治。赤疽发掌中者可治。赤疽发胫，死不可治。黑疽发，肿在背大骨上，八日可剌，过时不剌为骨疽，脓出不可止，出碎骨，六十日死。

黑疽发腋渊死。黑疽发，耳中如米此名文疽，死。黑疽发肩死。黑疽发缺盆中名曰伏痈，死。黑疽发肘上下，不死可治。黑疽发腓肠死。黑疽发膝膑坚，死，濡，可治。黑疽发趺上坚，死，足下久痈色赤死。手心主糗有肿痈在股胫，六日死，发脓血六十日而死。胁少阳糗有肿痈在颈，八日死发脓血十日死。

腰太阳糗有肿交糗来於阳明痈在颈，十日而死，发脓血七日死。尻太阳糗有肿痈在足心少阳糗，八日死，发脓血八十日死。头阳明糗有肿痈在尻六日死，发脓血六十日死。股太阳糗有肿痈在足太阳，七十日死，发脓血百日死。肩太阳太阴糗有肿痈在胫，八日死，发脓血四百日死。足少阳糗有肿痈在胁，八日死，发脓血六百日死。手阳明糗有肿痈在腋渊，一岁死，发脓血二岁死。

薄贴第八（方三十一首）

松脂贴主痈疽肿方（炼松脂採松脂法附）松脂（贰斤成炼者）、惔脂（参两）、

细辛（半两）、黄蘗、白芷、芎藭、白歛、芍药、莽草、白蜡、黄耆、黄芩、黄连、

大黄、当归、防风（各壹两）。右壹拾陆味，切，先以火煖铜铛令热，以蜡拭铛使通湿，剉松脂令破内铛中，次下垿脂都消尽讫乃内药，以竹篦搅令调，仍於微火一煎急搅令勿息，十沸下之，沸止更上，预作十箇湿土堆，一下置一堆上遍十堆则成及热以新幕生布上，四面又安火炙，作绞子绞澄去滓，挑取向火涂纸依病处大小翦取贴之，周时易，此法稍难，好好用心作之，乃可成矣。

炼松脂法　 取大麻人三升，研之令细，水三升淘之，生布绞去滓，松脂二升以水三升半煮令消尽，及热，新布绞令脂出内麻汁中，待小冷，取松脂牵挽令白，乃依法秤取。採松脂法 取深山大松本有露根，脂自流出白粘者佳，火烧黑彊者不堪用，亦可五月六月大暑时破作痕，三五日待出取之，须多者，多破根取之。

升麻薄主痈疽方　 升麻、大黄、黄耆、芎藭、龙骨、白及（各壹两）、黄芩（陆两）、白歛、牡蛎（熬）、甘草（各半两）。右一十味，擣筛为散，以蜜和之如泥，涂布薄痈上，乾即易之。

痛微用此令消方　 黄耆、青木香、栀子、乾地黄、升麻、龙骨、大黄、黄蘗、黄芩、麻黄、黄连、芎藭、生犀（取末）、白歛、羚羊角。右壹拾伍味，等分，擣筛为散，以醋和之如泥，涂故布上，开口如小豆以泄热气，乾则易之，差止。

白歛薄主痈疽方　 白歛、大黄、黄芩（并等分）。右三味，擣筛为散，以鸡子白和如泥，涂布上薄肿上，薄乾则易之，亦可以三指撮药末，内三升水中煮三沸，绵注汁拭肿上数十遍，以寒水石末和涂肿上，以纸覆之，乾则易之，辄以煮汁拭之，日夜二十易。

食恶肉散方　 真朱、藜芦（各壹分半）、鬉茹（半两）、马齿矾（烧）、硫黄、雄黄、麝香（各参分）。右七味，擣筛为散，粉疮上，亦可膏和傅之着充疮孔中佳。

生肉膏主痈疽金疮方 大黄、黄耆、芍药、独活、当归、白芷（各壹两）、薤白（贰两）、生地黄（参两取汁）。右八味，擣筛为散，切薤白以地黄汁成煎猪膏二升煎之，二上三下，以绵布绞去滓，以傅疮，多少随人意。升麻薄主痈疽结核种种色不异，时时牵痛，或经年肿势不消方。升麻、青木香、白歛、芒消、射干、当归、黄芩、桂心、芍药、防风、大黄、芎藭、乾葛（各贰两）、莽草（壹两）。右一十四味，擣，以酒和令调，微火煞令黄，以薄肿上，日再易，乾者添酒更擣之，随后薄肿上。

寒水石薄方寒水石、黄蘗、黄耆、黄连、大黄、石膏、栀子（各贰两）、白歛（肆两）。右捌味，擣筛为末，粉粥和如泥，涂故布上薄肿上，乾则易之。

当归贴诸肿方 当归（一作当陆）、黄芩、黄连、大黄、莽草、白芷、白歛、白及（各贰两）。

右八味，擣筛为散，消胶汁稍稍和如泥，涂纸贴肿上，乾则易之。有患痈破下脓讫，着充药塞，疮痛烦闷困极，有人为去充药，以楸叶十重贴之，以布帛裹，令缓急得所，日再三易之，痛闷即止，肿消，此极甚大良无比胜於众贴，此主痈疽溃后及冻疮有剌不出者，用之甚良，冬无楸叶，当早收之，临时以盐汤沃之令释，用之亦佳，薄削楸白皮用亦得，贴楸叶后不复烦闷，肿消减脓血恶汁出疮陷下渐差。治脑篼诸节诸痈肿牢坚治之方

削附子令如惀子厚，正着肿上，以少唾湿附子，艾炙附子令热彻，附子欲乾辄令唾湿之，常令附子热彻，附子欲乾，辄更气入肿中，无不愈者，此法绝妙不传。治万种痈肿方疾藜蔓净洗三寸截之取得一斗，以水三升，煮取二升，去滓，内铜器中煮取一升，内小器中，煎如稠糖，下取涂疮肿上，大良。治痈肿方 伏龙肝以大醋和作泥，涂布上贴之，乾即易之，消矣，又和蒜擣如泥涂之。

凡痈无问大小，亦觉即取胶壹片如掌，水清令软纳纳然，心开一孔如钱孔大，贴肿上，若巳溃者，脓当被胶急撮皆出尽，若未有脓者当自消矣。又方　 烧鲤鱼作灰醋和傅之，一切肿用之皆愈，以差为限，至良。

蛇衔生肉膏主痈疽金疮败坏方　 蛇衔、当归（各壹两半）、生地黄（三两）、黄连、黄耆、黄芩、大黄、续断、芍药、芎藭、莽草、附子（炮去皮）、细辛、蜀椒（去目闭口）、白芷、白及（一作白鲜皮）、薤白、甘草（炙各壹两）。

右壹拾捌味，切，以大醋渍两宿，以腊月猪脂七升，煎三上三下，白芷色黄，下去滓，傅之。又方　 生地黄（壹斤）薤白（五两）、辛夷、芎藭、独活、当归、黄耆、白芷、续断、芍药、黄芩、大黄（各壹两）。右壹拾贰味，切，以腊月猪脂四升煎白芷黄色，下去滓傅之。

野葛贴主痈疽痔篼恶疮妇人烋乳疮方 野葛、芍药、薤白、通草（各半两）、当归（参分）、附子（壹分）。右六味，切之，醋浸半日，先煎猪脂八合令烟出，内乱发半两，令消尽，下，令热定，乃内松脂贰两蜡半两，更着火上令和，乃内诸药令沸，三上三下，去滓，泠之，浣故帛去垢，涂贴肿上，乾即易之，春去附子，其乱发净洗去垢，不尔令疮痛。又方　 煎地黄汁如胶作饼贴之，日四易，三日差（千金云食挲肉）。

紫葛贴痈肿方　 紫葛（贰两半）、大黄（伍分）、白歛、玄参、黄连、黄芩、由跋、升麻、榆白皮（各三分）、青木香（半两）、赤小豆（半合）。右壹拾壹味，擣筛为散，以生地黄汁和之如泥傅之，乾即易之，大醋和亦得。

治痈疽疮久不差方　 松脂、薰陆香。右贰味，等分，擣，入少许盐为饼，贴疮上，恶汁出尽，即差。诸卒肿方 取芥子细末猪胆和如泥，涂病上，日三。

芜菁子封痈肿方　 取芜青子壹升，擣作细末，大醋和如泥封之，乾则易之，芥子亦大佳。又方槐子半升，慎火草一把，擣细，水和涂之。又方擣蔚臭汁服一鸡子以滓封痈上，暖即易之，头面肿更良。葱白疗痈疽篼有数孔积年不差方。

葱白壹斤，细切擣如泥，净洗疮拭乾，封涂之，厚一分，日三，夜一，取差，止。八味黄耆薄方　 黄耆、芎藭、大黄、黄连、莽草、黄芩、栀子、芍药（等分）。右八味，为散，以鸡子白和如泥涂布上，随肿大小薄之，燥则易之，疮上开孔，令得泄气。搨汤主丹痈疽始发焮热浸长进方兼主小儿丹长忌近阴。升麻、黄连、大黄、芎藭、羚羊角、当归、甘草（各二两）、黄芩（三两）。右八味，以水一徖，煮取五升，去滓，又还铛中，内芒消参两，上火令一沸，则帛搨肿上，数过肿热，便随手消尽，王练甘休秘之。

搨汤方　 大黄、黄芩、白歛（各三两）、芒消（壹两半）。右四味，以水六升，煮取三升，以故帛四重内汁中，以搨肿上，暖复易，画夜为之。又方　凡痈以梁，上尘灰葵茎等分醋和傅之，乾则易之。石痈坚如石不作脓者方。生商陆根贴软布帛贴之，数易之，亦可擣傅，燥即易，痈当消濡。

处疗痈疽第九（论壹首方参拾参首）

论曰，诸痈状多种不同无问久近，皆五香连翘汤主之，先剌去热小豆薄之其间数数鍼去血，若巳失疗溃烂者，犹常服五香漏芦等汤下之，当下大鍼入五分者则速愈，凡痈高而光者不大热，其肉正平无尖而紫色者不须治，但以竹叶黄耆汤申其气耳，其肉正平为无脓也，痈卒痛，用人物黄耆薄，大痈七日，小痈五日，其有坚彊者。

诊宁生破发背及发乳，若热手不可得近者，内先服王不留行散，外 摩发背膏，若背生破无苦在乳者，宜令极熟，熟之候，手按之随手即起者便熟须鍼之，鍼法要得着脓，以意消息之，胸背不可过一寸，酌量不得脓，以食肉膏散着充头内痈口中，如人体热气歇服木占斯散，五日后痈欲差者，服排脓内塞散，凡破痈之后，病人便绵惙欲死，内寒外热肿自有似痈而非者。

当以手按肿上无所连，即是风毒耳，勿鍼，可服升麻汤，外摩膏破痈口当令上留三分近下一分，鍼惟令极热，极热便不痛，破痈后败坏不差者，作猪蹄汤洗之，旦冉，夏汤二日可用，冬六七日，汤半剂亦可用，胸中痛短气者当入闇中以手中指按左眼视若见光者，胸中有结痈若不见光者，瘭疽内发鍼伤糗血不出住实不写，当成痈也。

凡糗来细而沈时直着身有痈疽，糗来大渐小者阴结苦肌肉痺痈节寻寸口如此来大而渐小也。漏芦汤方 漏芦、白歛、黄芩、枳实（炙）、芍药、升麻、麻黄、甘草（炙各贰两）、大黄（三两）。右九味，鬙咀，以水一斗煮取三升，分参服，无药处单服大黄下之，一方白薇贰两。

连翘五香汤方 连翘、青木香、薰陆香、麝香、沈香、射干、独活、桑寄生、通草、升麻（各贰两）、丁香（壹两）、大黄（参两别浸）。右壹拾壹味，鬙咀，以水九升，煮取减半，内竹沥贰升，煮敢参升，分参服，未差中间常服，佳。

王不留行散主痈疽及诸杂肿已溃皆服之方 王不留行子（壹升）、五色龙骨（贰两）、野葛皮（半分）、栝楼（六合）、当归（贰两）、乾薑、桂心（各壹两）。右柒味，擣筛为散，食讫温酒服方寸匕，日三，以四肢习习为度，不知渐稍加之，此浩仲堪方隋济闍梨所名为神散，痈肿即消，极安稳（千金云治痈肿不能溃困苦旡聊赖）。

黄耆竹叶汤治胸背游热痈疽方 黄耆（参两）、生地黄（八两）、甘草（参两炙）、芍药（参两）、黄芩（参两）、人参（贰两）、麦门冬（去心三两）、石膏（贰两半）、芎藭（贰两）、当归（贰两）、生薑（五两切）、大枣（三拾枚擘）、半夏（四两洗）、淡竹叶（切壹升）。右壹拾肆味，以水壹斗贰升，先煮竹叶，取九升，去滓，内诸药煮取参升，分肆服，相去如人行二十里间食日三夜一之服。

黄耆汤主痈肿热盛口乾除热止渴方　 黄耆、升麻、栝楼、乾地黄、麦门冬（去心三两）、黄芩、芍药（各壹两）、栀子（二十枚擘）。右八味，鬙咀，以水壹斗，煮取参升，分参服。

温中汤主痈疽取冷过多寒中下痢食完出方 甘草（炙）、乾薑、附子（炮各壹两半）、蜀椒（二百四十枚汗）。右肆味，鬙咀，以水陆升，煮取贰升，分参服。

黄耆散主痈疽撮脓方　 黄耆（五分脓多倍之）、小豆（一分热口乾倍之）、芎藭（半两肉大生倍之）、芍药（二分痛不止倍之）、栝楼（二分渴小便利倍之）、白歛）三分有脓不合倍之）。右六味，擣筛为散，酒服方寸匕，日三（广济有甘草三分）。瞿麦散，主诸痈溃及未溃，疮中疼痛，脓血不绝不可忍之方。

瞿麦、白芷、黄耆、常归、细辛、芍药、芎藭、薏苡仁、赤小豆（各壹两）。右九味，先以清酒渍豆出於铜器中熬之，乾复渍，渍熬五过止，然后治末之合下筛，温酒服方寸匕，日夜各五，三日后痛者肌肉生，一方以苦酒渍小豆多痛，倍瞿麦，疮未开倍白芷，脓多倍黄耆薏苡芍药。

黄耆汤主痈肿虚弱方 黄耆（四两）、升麻（三两）、桂心（冷用贰分）、黄芩（壹两）、竹叶（切壹升）、茯苓、生薑（切）、甘草（各贰两炙）。右八味，鬙咀，以水贰斗，煮竹叶，减五升，去之，澄取九升，内诸药，煮取参升，去滓，分参服，日三。

诸恶肿失治有脓者方　 烧剌榆鍼，作灰水服之，经宿即头出，服壹鍼作壹头，多鍼多头，无剌榆者烧蛇蜕皮灰水和封上，一日即孔出，仍凵别服五香汤，以筋作綎任乳中勿令合，使引脓血，若巳成大疮，去血尽，煮小儿餔涂之，上着乾薑末，以渐自消。

五利汤主年四十巳还彊壮常大患热发痈疽无定处大小便不通方。大黄、升麻（各三两）、黄芩（贰两）、栀子（十五枚）、芒消（壹两）,右伍味，鬙咀，以水伍升，煮取参升肆合，去滓，下芒消，分肆服，快利即止。

痈疽溃脓大多里虚方　　黄耆、麦门冬（去心各三两）、生薑（四两切）、五味子（四两）、桂心、芎藭、茯苓、远志（去心）、当归、人参（各二两）、大枣（二十两去核）、甘草（六两炙）。右壹拾贰味，鬙咀，以水壹斗煮取肆升，分陆服。乾地黄丸，主壮热人长将服之，终身不发痈疽，

令人肥悦耐劳苦方 乾地黄（五两）、天门冬（去心四两）、大黄（三两）、巴戟天、肉苁蓉、栝楼、人参（各壹两）、芍药、桂心、当归、黄芩、黄耆、远志（去心）、石斛、甘草（炙各二两）。右壹拾伍味，擣筛为末，炼蜜和丸如梧子，酒服拾丸，日二，加至贰拾圆。

乾地黄圆主虚热消疮节方 乾地黄（四两）、大黄（六两）、芍药、茯苓（各三两）、远志（去心）、升麻、桂心、黄芩、麦门冬（去心）、人参、王不留行子、甘草（各二两炙）。右壹拾贰味，擣筛为末，炼蜜和圆如梧子，酒服拾圆日参，加至贰拾圆，长服，令人肥健（千金有枳实二两）。乾地黄圆，主虚劳客热，数发痈肿疮节经年不除者悉主之方。乾地黄（四两）、天门冬（去心五两）、人参（壹两）、黄耆、黄连、大黄、黄芩（各三两）、芍药、细辛、茯苓、泽泻、

乾漆（熬）、桂心、甘草（炙各二两）。右壹拾肆味，擣筛为散，炼蜜和圆如梧子，酒服拾圆，日三夜一，加至贰拾圆，长服，延年益寿，终身不发痈节，凡大黄皆薄切，五升米下蒸之暴乾，热多者倍大黄。排脓内塞散，主大疮热已退，脓血不止，

疮中肉虚疼痛方 防风、茯苓、白芷、远志（去心）、芎藭、桔梗、人参、当归、黄耆、甘草（炙各一两）、厚朴（炙）、桂心（各二两）、附子（二枚炮）、赤小豆（三合熬）。右壹拾肆味，擣筛为散，酒服方寸匕，日三，夜壹服。

瞿麦散主排脓止痛利小便方 瞿麦、麦门冬（去心）、黄耆、当归、白歛（各壹两）、芎藭、赤小豆（半合）、桂心（半两）、芍药（二两）。右九味，擣筛为散，先食温酒服方寸匕，日参服。薏苡仁散，主痈肿令自溃长肌肉方。薏苡仁、乾地黄、肉苁蓉，白歛、当归、桂心（各壹两）。右陆味，擣筛为散，先食，以温酒服方寸匕，日参，夜贰服。

五香汤主恶气毒肿方　 沈香、丁香、麝香（汤成入）、薰陆香、青木香（各壹两）。右伍味，切，以水伍升煮取贰升，分参服，不差，更合服，以汤滓薄肿上。

充疽膏方　 当归、芎藭、白芷、松脂、乌头（各二两）、巴豆（三十枚去皮）、猪脂（三升）。右七味，切，内膏中微火煎参沸，内松脂耗令相得，以绵布绞去滓，以膏着绵絮充头尖作充充之，随病深浅充之，脓自出，食恶肉尽即生好肉，疮浅者勿充着疮中日参，恶肉尽止。

乾痈疮凡是疮疡皆用之方 雄黄、雌黄、硫黄、白矾（烧）、胡粉）、松脂（各二两）、水银（三两）。右柒味，细研如粉以水银不见为度，内后膏中，以十只筋搅之数千匝冷密贮勿泄。藜芦、漏芦、狼牙、羊蹄根、青葙。地榆、当归、萹蓄、鬉茹（各二两）、白歛、蛇床子（各壹两半）。右壹拾壹味，擣筛为散，以醋浸一宿，以成煎猪膏四升，煎三上三下，膏成绞去滓以极微火煎之，凡一切恶疮癣疽痿瘑疥患，悉傅之，勿令近目及阴，其石等研之如粉膏欲凝，乃下搅令匀摩之逐手差矣。

食恶肉散方　 硫黄、雄黄、雌黄、漆头鬉茹、麝香、矾石（烧各半两）、马齿矾石（烧三分）。右柒味，细作散傅之，充食恶肉令尽（千金有丹砂半两）。灭瘢膏主百痈疽恶疮赤疽，皆先以布揩作疮以涂之鼻中息肉如大豆内鼻中，痢血酒服如枣核大，病痔以绵裹梅子大内下部中，中风涂摩取愈妇人崩中产后中风皆主之方。

乌头、矾石（烧）、女萎、狼毒、踯躅、附子、野葛、乌贼骨、皂荚（炙）、赤石脂、天雄、芍药、芎藭、礜石（烧）、当归、石膏、莽草、地榆、鬼臼、续断、蜀椒、白朮、巴豆（去皮）、大黄、细辛、白芷、乾地黄。

右贰拾柒味，各壹两，擣筛以成煎猪脂四升和药以此为率，三沸三下，内三指撮盐其中下之，须服摩之，妊娠妇人勿服，其药绢筛猪膏，腊月当多合，用之神效，别取一升和鹰屎白三两调和使熟傅之，灭瘢大验。

猪蹄汤主痈疽及恶疮有息肉方猪蹄（一具治如食法）、白歛、白芷、狼牙、芍药（各三两）、黄连、黄芩、大黄、独活（各二两）。右玖味，切，以水三斗煮猪蹄，取一斗二升，去蹄内药，煮取五升，分洗疮日三，良。

治节肿方　 生椒、麴末、釜月下土（末之）。右参味，末之，以大醋和傅上，乾则易之。

禁痈方　 垽曰，痈非痈节非节土块失痈即灭，三七遍，取一土块摩肿上传与病人男左如右。

割一切肿方　 凡人身上有肿肿在左割左，在右割右，足出少血即消，在足小指下横文内畔稜上此极良。

禁一切肿方　 凡一切肿亦觉阴垽曰，上有太山下有大海内有大鱼主食痈疽四岳使者於，我所须痈疽小鬼随手消除急急如律令七遍。又方　　取紫檀细研大醋和之涂并治游肿。

疗身体手足卒肿方　 取驴脂盐末傅之。又方　　取大醋和蚯蚓矢傅之。又方　　擣苍耳傅之，冬用子，春用心。又方　　取大醋和土消末傅之。
