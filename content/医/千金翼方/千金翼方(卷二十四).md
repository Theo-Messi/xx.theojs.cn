# 千金翼方卷之二十四

痈疽发背第一（方九首）

凡发背及痈疽肿巳溃未溃方　　取香豉三升少与水和，熟擣成彊泥可肿作饼子厚三分巳有孔，勿覆孔，可肿上布豉饼，以艾列其上炙之使温，温热而已，勿令破肉也，其热痛，急易之，痈疽当便减，决得安，或一日二日炙之，若先有疮孔，孔中汁出，即差。痈肿发背肿并诸毒肿方榆白皮、栝楼（各伍两）、妇人月布洗取汁、胡燕窠土、魋鼠土（各拾两）。

右五味，擣和作泥封之，一日渐消，五日全差，若坏，封四畔，瘥。诸痈肿无聊赖发背及痈节巳疼痛方 蒸糜穀更递熨之即愈（一云蔷薇壳更炙熨之）。痈疽发腹背阴隐处通身有数十痈方 取牛粪乾者烧末，以鸡子白和涂，乾则易，差止。又方，以牡蛎粉大醋和涂即愈。占期散主消肿痈疽消脓方　 木占斯、人参、

乾薑（一云乾地黄）、桂心、细辛、厚朴（炙）、败酱、防风、桔梗、栝楼、甘草（炙各壹两）。右一十一味，擣筛为散，酒服方寸匕，药入咽觉药流入疮中，若痈疽炙之不能发坏者可服之，疮未坏者去败酱，已发脓者内败酱，服药日七夜二，以多为善，若病在下，当脓血出，此为肠痈也，诸病在里，惟服此药即觉其力，痛者即不痛，长服。

治诸疮及疽痔，疮巳溃便早愈，医人不知用此药发背无有不治者，惟服此耳，若始觉背上有不好而渴者，即勤服之，若药力行觉渴止便消散，若虽巳坏，但日夜服之勿住也，服之肿自消散，不觉去时，欲长服者当去败酱，妇人乳痈宜速服之（一方无桂心）。痈疽溃漏，男发背女发乳及五痔方蝟皮（烧）、蜂房（烧各壹具）、蜀椒（汗）、

乾薑（各壹两）、厚朴（壹两半）、附子（炮去皮）、桂心、当归、续断、峹本、地榆皮（各五分）。右拾壹味，擣筛为散，酒服方寸匕，日三，加斑猫七枚，益良。治骨疽百方治不差方 可於疮上以次炙之，三日三夜无不愈。又方　 久疮不愈差而复发，骨从孔出者名为骨疽，取一死乌雌鸡净去肉取骨，熬令成灰，取三家牛拘木刮取屑，三家炊单各一两，皆别熬成灰，合导疮中碎骨当出数十片，愈。

鼠篼第二（论一首方二十一首炙法三首）

论曰，一切痈疽，皆是疮篼根本所患，痈之后脓汁不止，得冷即是鼠篼，是以漏方次之，大须急救之。治鼠漏方　 马齿草（五升切）、

檞白皮（一斤水煮五升取一升澄清）、麝香（半脐乾之研末）、杏人（半升曲煎令黑擣如粉）。右四味，以胵器贮之，合和，以三四重帛密系口，病巳成疮者，以泔清煎减半，洗，作贴子涂药贴着疮上，日三易之，若未作疮如瘰闹子者，以艾一升熏黄如枣大，乾添如枣大三味末之，和艾作炷炙之三七壮，止。

治诸漏方　 取新生儿屎一百日以来皆收置密器中五六日，取涂疮孔中。又方　 取鲤鱼肠切作五段，火上煖之，先洗疮拭乾，以肠贴之，冷即易之，从旦至夜，乾止觉痒，开看虫出，即差。又方　 取鸡子三颗，米下蒸半日出，取黄，熬令黑，先拭疮汁令乾，以药内疮孔中，不过三度。

又方　 以腊月猪脂以纸，粄沾取内疮孔中，日五度，夜三度。风漏及鼠漏方　 赤小豆、白歛、牡蛎（熬）、黄耆。右四味，等分，擣筛为散，酒服方寸匕，日三。

蚁漏方　 取陵鲤甲二七枚烧为末，猪膏和傅之。又方，取半夏一枚屑之，以鸭膏和傅之。漏方　 鍜铁屑、狗颊连齿骨、虎矢、鹿角甲半取毛（各贰两千金云鹿皮合毛）。右四味，擣筛为散，以猪膏和内疮孔中，须臾易之，日五六。

治鼠漏方　 死鼠（壹枚中形者）、乱发（壹鸡子大）。右二味，以腊月猪膏纔得没之，微火煎之，鼠发消尽膏成，以涂疮上，又以酒服半分许，鼠从疮中出。

寒热瘰闹方　 连翘、黄连、苦参、栝楼、土瓜根、芍药、恒山（各壹两）、龙胆（贰两）、狸头骨（壹枚炙）。右九味，擣筛为散，酒服五分匕，日三。

治身体瘰闹及常有细疮又口中有疮蔷薇丸方　 蔷薇根、黄蘗、黄耆、黄芩、芍药、苦参、白歛、栝楼、防风、栀子、龙胆、鼠李根皮（各壹两）、石龙芮（贰两）。右壹拾参味，擣筛为末，炼蜜和丸如梧桐子，饮服十丸，日三（金无黄蘗）。

颈漏　 擣生商陆根作饼子如大钱厚三分，贴漏上，以艾炙之，饼乾热则易之，可炙三四升艾，便差。一法　 葶苈子（贰合）、豉（壹升）。右二味，合擣大烂，熟作饼子如上，以一饼子当孔上贴，以艾炷如小指大，炙上三壮一易，三饼九炷，日三，隔三日一炙。一法 凡是一名瘰闹有结核欲作痈节者，以独颗蒜去两头，炙之如前法，日炙三度，差。一法　 七月七日日未出时，採麻花，五月五日取艾，等分合作炷，炙漏上百壮。

治篼方　 马齿草（阴乾）、腊月淳麻烛（烬）。右贰味，等分，细筛，以腊月猪脂和之，先以煖泔清洗疮，拭乾涂之。又方　 槲木皮一尺阔六寸，去黑皮细切，以水二斗，煮取五升，去滓，内白糖十挺煎取一升，分三服，以铜器中贮之，若吐，吐着器中看之。又方　 五月五日午时，取马齿草一石，以水一石煮取三斗，去滓，内白糖斗挺煎取九升，分三服，以铜器贮之，若吐，吐着器中看之。人参散主寒热瘰闹在颈糗如如杏李方　 人参、乾薑、白芷、甘草（各壹两）。

右四味，擣筛为散，先食，饮服方寸匕，日三，少小半匕，以意增加。又方　 狸骨（伍分炙）、乌头（柒分炮去皮）、黄蘗（壹两）。右参味，擣筛为散，先食，酒服一钱匕，日三。又方　 连翘、黄连、芍药、苦参、土瓜根、龙胆、当归（各半两）。右七味，擣筛为散，先食，以温酒服钱五匕，日三，稍加至方寸匕（千金无当归有栝楼桓山为八味）。又方取桃枝上不落子，擣末，以大醋和傅之。鼠乳方　 常思根拭去土勿洗以附本系之，一日一夜便断消。

瘭疽第三（方八首）

瘭疽秘方世所不传神良无比。

升麻、乾地黄、枳实（炙各贰两）、大黄（贰两半）、前胡（参分）、犀角（壹两半）、麝香、射干、甘草（炙各半两）。右玖味，以水玖升煮三升，分三服，以差为度，不限剂数。猪蹄汤，主瘭疽诸疽，十指头焮赤痛痒巳溃方。

猪蹄（壹具治如食法）、大黄、白芷、芎藭、黄芩、黄连、细辛、当归、峹本、藜芦（炙一本无）、莽草、甘草（各壹两）。右壹拾贰味，以水三斗煮猪蹄，取一斗，煮药，取五升洗渍疮。搨汤，主瘭疽浸牂欲作未成，或如桃李核或如鸡子赤焮方。黄芩、黄连、大黄、当归、芒消、甘草（各壹两）。右陆味，以水六升，煮取三升，去滓还铛中，内芒消一沸，贴布帛中，以搨肿上数百遍。

瘭疽浸牂多日渐大方　 胡粉（壹分熬）、黄连、鬉茹、甘草（各贰两）。右肆味，擣筛为散，以粉上，日三。瘭疽着手足肩背，累累如米起色白，刮之汁出，愈而复发方。黄耆（壹两半）、款冬花、升麻（各壹两）、赤小豆、附子（炮去皮）、苦参（各壹分）。右陆味，擣筛为散，酒服半钱匕，稍增至壹钱匕，日三服。

又方　 取虎矢白者，以马矢和之，暴乾烧灰，以粉之。又方 龙骨、胡粉（烧）、滑石（各半两）、青木香（贰两）。右肆味，擣筛为散，以米粉一升和之，稍稍粉之，日四五。瘭疽方　 魤室尘、魤突中墨、魤釜下土（各壹升）。右参味，以水九升煮三沸，取汁，以洗疮，日三四度。

恶核第四（论一首方一十三首）

论曰，凡恶核似射工，初得无定处，多恻恻然痛，时有不痛者，不痛便不忧，不忧则救迟，救迟则杀人，是以宜早防之，此尤忌牛肉鸡猪鱼驴马等肉，初如粟或如麻子，在肉里而坚似惏长甚速，初得多恶寒，须臾即短气，取茱萸五合作末，水一升和之，绞取汁顿服之，以滓傅之，须臾更服此汁，令毒气散不入腹，入腹则致祸，切慎之。

江南毒气恶核射工暴肿生疮，五香散方甲香、薰陆香、青木香、羚羊角、丁香、犀角、涍甲（炙）、升麻、乌鷽、黄芩、黄蘗、黄连、甘草（各肆两）、吴茱萸（参分）。右壹拾肆味，擣筛为末，中射工毒及诸毒，皆水服方寸匕，日三，以鸡子白和涂肿上，乾则易之，兼以水和少许洗肿上（疑少一香）。

野葛膏主射工恶核卒中恶毒方　 野葛（贰升）、巴豆（去皮）、乌头、蜀椒（各伍合）、附子、丹砂、茵芋（各壹两）、雄黄、大黄、踯躅（各贰两）。

右壹拾味，擣筛为散，以不中水猪膏十斤，煎三上三下，去滓内丹砂雄黄末，搅至凝，以枣核大摩病，上勿近眼，凡合名膏，皆不用六畜妇人小儿见之。

麻子汤主遍身流肿方　 麻子（伍升炊）、赤小豆（参升）、防风（参两）、附子（炮）当归（各壹两）。右伍味，先擣麻子令熟，以水三斗煮麻子，取一斗三升，去滓，内药及豆合煮取四升，去滓，食豆饮汁。治恶毒肿或着阴卵或偏着一遍疼急挛痛，牵小腹不可忍一宿杀人方取茴香草擣取汁饮一升，日三四服，滓薄肿上，此外国方神验从永嘉以来用之，起死人神效无比。

凡风劳毒肿疼挛痛或牵引小腹及腰胯痛方　 取桃仁壹升去尖皮两仁者，熬令黑烟出热研如脂，以好酒三升搅令相和，一服，覆取汗，不过两三度，作之，差。若从脚肿向上稍进入腹杀人方　 取赤小豆一斗，以水三斗煮烂，出豆以汁渍膝以下，日一，数日则愈矣，若已入腹者，不须渍膝，但煮豆食之，断一切盐菜饮食米麵，惟秪食豆一物，渴饮豆汁，差乃止。大麻子赤小豆汤，主毒肿无定处，或敕濇恶寒或，心腹剌痛烦闷者，此由毒气深重也。

大麻子（熬）、赤小豆（各伍升）、生商陆（贰升薄切之）、升麻（肆两）、附子（炮）、射干（各参两）。右六味，以水四斗煮诸药，取二斗五升，去滓，研麻子令破，以麻子汁煮豆令极熟，去滓可得六七升，一服一升，一日一夜令尽，小便当利，即毒除肿减，食兼此豆益佳，如汤沃雪，凡用麻子皆不得用郁悒者，可拣择用之。丁肿方　 狗尿珠一名龙葵取汁傅之，拔出根，冬用乾者汤溃取汁用之。

又方　 取苍耳烧灰和醋泔淀作泥封之乾即涂勿住，取拔根出乃止。又方　取黑牛垢封之。又方　刮竹箭上取茹作炷炙上二七壮，即消矣。又方　末附子醋和傅上，燥即涂。又方　取生荠苨根汁一合去滓，涂不过三度。

丹胗第五（方二十八首）

治丹毒肿升麻搨汤方 升麻、漏芦、芒消（各贰两）、蒴藋根（伍两）、黄芩（参两）、栀子（贰拾枚）。右陆味，切，以水一斗，煮取七升，冷分用渍搨，常令湿为佳。丹毒方一名天火也肉中忽有赤如朱涂赤色大者如掌剧者遍身亦有痛痒微肿者方。赤小豆贰升绢下筛，鸡子白和涂之，小乾即涂，逐手消也，复合漏芦汤以防其内其方如左。

漏芦、白歛、黄芩、白薇、枳实（炙）、升麻、芍药、麻黄（去节）、甘草（炙各贰两）、大黄（贰两）。右壹拾味，鬙咀，以水壹斗，煮取三升，分三服。治五色丹俗名油肿若犯者多致死不可轻之方 缚母猪枕头卧即差。又方　牛屎涂乾则易之。又方　鸡子白蒲席灰涂之。又方　擣麻子水和涂之。又方　煎羊脂摩之，青羊尤佳。又方　赤小豆五合末水和取汁一合服，滓涂五心。

又方　以芸台菜末鸡子和涂之（一云芸台叶汁服三合滓涂丹上）。又方　榆根皮末鸡子和傅之。又方　烧苦竹叶筛灰和腊月猪脂涂之，亦治油肿。又方　擣芸台菜封即差止。又方　擣慎火草封之神良。又方　鲫鱼五枚五寸以上者去鳞熟，研朱砂一合擣如泥，封病上厚三分，乾易之。瘤病方　 取峷鹿二肉治如厚脯，火炙令热，搨掩瘤上，冷更炙搨，可四炙四易，痛脓便愈，不除，更炙新肉用之。白瘤方先极搔刮以绳缚之即愈，又取东向木空中水热刮疮上洗之二三遍即愈。又方 硫黄、矾石（烧）。

右二味等分末，以醋和傅上。麻游肿方　 以生布一片搵油中，布入油出以火然之持照病上，垽曰，日出游游不知羞脂火燎你头七遍差。白游肿方 熟擣生羊脾涂之。青白赤游手近微痛者方 大黄、蒲黄、伏龙肝（各贰两）。右三味以水和如薄粥涂之。治赤游方　 以鹰矢水和涂之二三差。又方　胡鷰巢灰醋和傅之日二三。又方　 冷水射注之。

又方　大黄（壹两）、紫檀（壹两）、豉（壹合两）。右三味，擣，细筛为末，大醋和傅之。又方　擣慎火草如泥涂之，此最大效。火游肿方　 大黄慎火草和为末，涂之。又方　胡粉壹两和醋一合煎涂之。火游肿流遍身赤色者入腹即死方 以生猪肉傅上，其肉虫鸟不食，臭恶故也。

甘湿第六（论二首方三十八首）

论曰，夫甘湿之为病也，或热或寒如病虎状，或时下痢，或痢则断，或常痢不止，无有时节，或时睡眠，有时思食，而气力渐弱，日日羸瘦，腹背挛急，头项无力，嗜卧食少，试法先指琢其脊上两边，若逐指即起如粟者，即是甘病，若不起者，非是甘也，若起者可渐向上琢之，若起至颈骨两边者，即是虫已入脑矣，病难愈矣，疗十得二，终须多炙，若未入脑，医之可差。

先以绳拘颈向心厌头令当齐骨下尖处，即插着转绳向背，背上当脊骨插头，横量病人口两吻头作定於捉绳头，脊骨上点两处，炙，必须细意点处齐平即炙，初旦炙二壮，满一七日至第二七日炙二七壮，第三七日旦暮炙七壮，第四七日目秪三壮，第五七日日二壮，看初炙二三日，若炙疮发脓者易差，五六日乃发者难差，惟得食白饭首蓿若苣蔓菁菜香浆少许烧盐，差后百日，乃可得依常食，又须灌药三遍，相去五日一灌。

葱白（壹握）、豉豉（壹升）、蜀椒（参合）、盐（贰合）。右四味，以水一斗，煮取七升，去滓，煖灌之，取一升乃灌也。疗甘湿食口齿及下部方飞廉蒿（蜀名）。

右壹味，烧作灰，擣筛，以两钱匕着病处，甚痛忍之，若不痛，则非甘也，特忌油腻密鱼，有人患甘，食口剌痛穿着此得差，着下部中虫如马尾大相续出无数，十日后差，二十日平复。又方　 取五叶紫花草末和杏仁苇花灰相和，吹下部中差。甘湿方　 擣五叶紫花草熟，先病上拭乾，内着病上，差为限，所中甘者绞取汁五合服之，日三，夜一。

下部痒如虫行方 真朱砂（壹铢）、矾石（贰分烧）、芎藭（壹两）。右三味，擣末绵裹，内下部中。又方 取虾捥末、兔矢末用之如上法。又方 以纸裹茛菪根煻火烧熟，以蜜涂内下部中，一切虫痔皆愈。又方　 黄连（贰两）、蛇床子（半两）、黄蘗、栀子（各壹两）。右肆味，擣筛为散，以腊月猪脂和涂内下部中，日再。又方　 大黄、黄芩、黄耆、玄参（各壹两）、丹参（参分）、芍药（半两）、吴茱萸（五分炒）。右柒味，擣筛为散，酒服方寸匕，日三。治甘湿久下痢赤白百疗不差方　 兔头（炙）、狐骨（皆历採炙）、

葶苈子（熬）、百草（五月五日收）、蛇头（炙）、虾捥（炙）、蜣蜋（皆五月五日採炙）、石黛、晚蚕蛾（熬）、青矾（熬）、黄矾（熬）、丁香、

麝香、菥蓂（灰）、故绯（灰）、苦参、蘗皮、乾薑、角蒿（灰）、丹砂、芒消、掊衣、印成盐、救月木、蠍虫矢、桂心、床中桄木。右贰拾柒味，等分，细研如粉，以筒子吹下部，日三，良（千金有倒挂草）。

甘湿下虫方（千金云下黑）熏黄、朱砂、石黛、石盐、麝香、丁香、矾石（熬）、栀子、铁衣、莨菪子（熬）、

细辛（熬）、土瓜（熬）、乾薑（熬）、蜀椒（汗）、葶苈子（熬）、昌蒲（熬）、虾捥（乾者熬）、故靴底（炙）、髑髅骨（炙之枯腐者佳新者不任用）。

右壹拾玖味，等分，擣筛为散，以筒子吹药杏仁大下部中，所有患甘疮，悉傅之，其丁香麝香皆别细研，内药中合之一方有芥子，若病大重者，用灌法如左。丁香、麝香、甘草（各参分）、犀角（伍分）。右四味，细末如粉，别以盐三合蜀椒三合豉二升，以水三升，煮取一升，去滓内诸药合和，分再灌之，旦一酉一。月蚀恶疮息肉方　 硫黄（一云雄黄）、鬉茹、斑猫（去足翅熬各壹两）。右参味，擣筛为散，以粉疮上，乾者以猪膏和涂，日三夜二。治甘食人诸处凡是赤白久不差秘之方。

五月五日虾捥壹枚（半熬半生作未）、金银土埚（伍分）、麝香（壹分）、人矢灰（伍分）、银末（小豆太）。右伍味，细研如粉，傅病上即差，三七日慎食甜物，痢者吹下部中。

凡人口中生疮久不差，下至咽喉胸中有三年不差者，此亦是甘食病，宜涂角蒿灰於病上，有汁咽之，不过一宿，差。又方　蔷薇根浓煮汁含咽三宿，差。又方　大麻子、胡麻（各壹升半并熬令焦赤）。

右贰味，以参升瓦缾泥裹上厚一寸，待乾内麻子等令满以四五枚苇管插口中密泥之，掘地作魤，立瓶魤口中，魤底着瓦器承之，密填魤孔与地平，聚炭缾四面以系垒之，日没放火烧之，至明旦开取脂，适寒温灌下部中一合，寻觉咽中有药气为佳，亦不得过多，多则伤人，隔日一灌，重者再三灌止，旦起灌，至日夕极觉体中乏劳，勿怪也，非惟治甘湿，凡百异同疮疥癣，并洗涂之，无不差，一云口含一丸。

甘食下部生疮及日月食方麝香、乾薑、蠹虫矢、葵茎灰、矾石（各参分烧）、

五月五日虾捥（壹枚炙）。右陆味，擣筛为粉，以竹管吹下部入内三寸，日再。又方　 雚芦（壹两）、狼牙（参两）、橘皮、萹蓄、青葙（各半两）。右伍味前，准前法用之。甘湿方　 取乾羊矢一升，以煖水三升渍之一宿，绞取矢汁和末石黛一颗，内汁中温之，灌下部，令药停腹一食久，病乃差。

又急甘食鼻口数日尽欲死方 蓝淀涂所食上令遍，日十度夜四，差止。又方　细末没石子吹下部立差。又方烧文蛤灰腊月猪脂和涂。又方　灌白马尿一升。治痛疮方　 细楸枝叶水煮稠可丸，以竹筒内下部中，甘痔漏皆差，煎楸叶汁数洗之，良。

甘虫月蚀湿翎等方　 腊月兔头（贰枚烧）、五月五日虾捥（壹枚烧）、青黛（壹两）、地黄叶灰（鸡子大）、虎头（八分炙）、具齿（柒枚烧）、小蓟灰（鸡子大）。

右柒味，为散，绵裹如枣核大，内下部中，亦筒吹半枣核大，成人者井华水旦服五分匕，隔日一服。论曰，凡患湿翎虫多是热病后或久下不止，或有客热结在腹中，或遇暑湿凉气者，多生此病，病亦有燥翎，不甚泄痢，而下部疮痒，不问燥湿，久则杀人，为病诊，齿无色，舌上尽白，甚者满口有疮，四肢沉重喜眠，如此者，此为虫蚀其肛，肛烂尽见五藏，即死矣，治之方。黄连、生薑（各拾两切）、艾叶（捌两）、苦参（肆两）。右肆味，鬙咀以水一斗，煮取三升，为三服，日三，久者三剂良。

凡湿翎欲得冷而苦痢单煮黄连及艾叶苦参之属皆可单用懊鬪散主湿翎疮烂杀虫除热方。雚芦、青葙、女青、桃仁（去皮尖双仁熬）、雷丸（各参两）、萹蓄（半两）。右陆味，擣筛为散，粥饮服方寸匕，日三，稍增至贰匕，酒服亦得。湿翎神方取生薑刮去上皮断理切之，擣极熟取汁壹升五合，又以水壹升五合和合相得，旦空腹服之，仍刮生薑贰枚如指大，以楸叶桃叶数重裹之，煻火中烧之令极热，内下部，须臾若湿盛者，频三日作之，无有不差。阴蚀疮方　蒲黄（壹升）、水银（壹两）。

右贰味，熟研令散，以粉疮上，五月六月七月，食，特忌肥浓，慎之者即免此。又方 肥猪肉参拾斤，并得阴肉杂用益良，以水贰石煮取熟讫去肉，以汤汁内大盆中，以自洗，冷即易，不过四遍。

杀九虫散主寒尢心痛及虫齧心痛方　 雚芦、贯众、乾漆（各贰两熬）、狼牙（壹两）。右肆味，擣筛为散，以羊臛和服之壹合，日参，贰日下虫矣。

治热心中懊鬪方　 雚芦（贰两半）、乾漆（熬）、萹蓄（各参分）。右参味，擣筛为散，粥饮服方寸匕，日参。

治虫痛方　 熬乾漆末之，蜜和圆如梧子，饮服十圆，日三。又方　 烧槐木耳灰水服枣大，差，不止，饮一盏热汤，立有虫出。有人患心腹胀满不能食饮至於死，有人教取羊子肝搵蒜虀服之，遂转下五升如粉粥，寸寸皆是虫，即差，此人口中生疮，时人名曰乾甘，以此疗之得差，百日内必不得食酱，食酱即发，常食蒜虀，平旦服至日西即下，其虀须和调作，不同寻常食虀也。

肠痔第七（方三十六首　论一首）

疗痔方　 腊月牛脾一具炙熟食之令尽，即差。又方 牛脾一具熟煮，空腹食之尽，勿与盐酱等，一具不差，更与一具，从旦至未令尽。疗外痔方　 麻子肆升擣，生布袋盛，饭下蒸之，绞取脂铜盘盛煖之，以绵作贴子，坐使正，当蒸痔孔，须臾易之，更坐虫出。又方 擣萹蓄绞取汁溲麵作餺飥，空腹喫，日三顿，常食良。

疗痔方　 桑耳切三升，水一斗五斗，煮取三升，旦服一斗，日三，三日服一剂。又方　 桑耳作羹臛调和令美，空腹下饭取饱，不过三顿，差。

又方蝟皮（一具熬）、乾地黄（伍两）、连翘子、槐子（各参两）、当归、乾薑、附子（炮）、续断、矾石（烧）、黄耆（各壹两）。右壹拾味，擣筛为末，炼蜜丸如梧子，饮服十丸，日二，稍加至三十丸，兼主漏。人方 取生槐白皮十两，熟擣丸如弹丸，绵裹内下部中，长喫萹蓄菜，及煮汁作羹粥食之，大佳。

治下部痒痛纯缘肿起内欲生肉突出方大豆（参升水柒升急火煮取肆升）、槐白皮（切六升）、甘草（参两炙）。右以大豆汁煮取二升，渍，故帛薄之，冷则易之，日三五。槐白皮膏主下部痒痛痔疮方　 槐白皮（五两）、赤小豆（贰合）、栋实、桃人（各五拾枚）、当归（参两）、白芷、甘草（各贰两）。右柒味，以成煎猪膏一斤微火煎，白芷色黄，去滓，摩病上，兼导下部中。

疗痔方　 取故凿由一枚烧作灰，以井华水空腹服一分。又方　取地黄末傅下部，日三，夜一良。又方　 乾薑、芫花、蜀椒（各壹两半汗）、猪悬蹄（拾枚烧）、附子（参枚炮）、芍药、白薇、白歛、大黄、牡蛎（熬）、桂心（各半两）、甘草（壹两炙）。

右壹拾贰味，擣筛为散，酒服方寸匕，日二。

疗痔下部出脓血有虫傍生孔方　 取槐白皮一檐，以水煮令极熟，出置木盆内，坐其中，欲大便状，虫悉出，冷复易之，不过二三度。又方　煮槐根汁洗之。又方　煮桃根汁洗之。诸痔去血过多，气息惙惙，不下食或腹痛牵引下部，当归汤。

当归、乾薑、桂心、甘草（各参两炙）、糖（捌两）、牡丹、白芷、附子（炮）、芍药、人参（各贰两）、乾地黄（肆两）。右壹拾壹味，鬙咀，以水壹斗，煮取参升贰合，去滓，内糖令消，分为肆服。

诸大去血积日虚乏内补汤方　 人参、续断、白芷、芍药、附子（炮）、当归、甘草（各参两炙）、桂心、茯苓、乾薑、芎藭、乾地黄、五味子、麦门冬（去心各参两）、大枣（贰拾枚去核）。右壹拾伍味，鬙咀，以水壹斗，煮取肆升，分肆服。诸痔下血蒲黄汤方　 蒲黄（壹升）、当归、白芷、白石脂（各参两）、黄连、芎藭、乾地黄、甘草（各贰两）。右八味，鬙咀，以水壹斗，煮取参升，分参服。

诸痔去血大虚耆汤方　 黄耆、当归、芎藭（各参两）、龙骨（壹两）、芍药、桂心（各肆两）、糖（壹斤）、附子（炮去皮）、甘草（各贰两炙）。右九味，鬙咀，以水一徖，煮取三升二合，去滓，入糖令消，分伍服。

槐子圆主燥湿痔痔有雄雌者主之方　 槐子、吴茱萸根皮、乾漆（各肆两熬）、秦艽、黄芩、牡蛎（熬）、雷丸、白芷、龙骨、黄耆、桂心、丁香、青木香、八角附子（炮去皮各贰两）。右壹拾伍味，擣筛为末，炼蜜和丸如梧子，饮服二十九，日三服。

小槐实圆主五痔十年方　 槐子（参斤）、白糖（贰斤）、矾石（烧）、硫黄（各壹斤）、龙骨、大黄、乾漆（各拾两熬）。右柒味，擣筛四味，其矾石及糖并细切，内铜器中一石米下蒸之，以绵绞取汁，以和药令作丸，并手丸之如梧子，阴乾酒服二十丸，日二，稍增至三十丸。

槐酒主五痔十年不差者方槐东南枝（细剉一石）、槐白皮（细剉一石）、槐东南根（细剉三石）、槐子（壹斗）。右肆味，以大釜中安十六斛水，煮取五斛，澄取清，更煎取壹石六斗，炊两斛黍米上麴二斗酿之，搅令调封泥，七日酒熟，取清饮，适性，常令小小醉耳，合时更煮滓取汁，淘米洗器，不得用生水，作酒如此，药忌生水故也。

主痔神方　 七月七日多採槐子熟擣取汁，重绵绞之，内铜器中，着中庭高门上暴乾之，二十日以上，煎成如鼠屎大，内榖道中，日三，亦主篼及百种疮。又方　 取三具鲤鱼肠，以火炙令香，以绵裹之，内榖道中，一食顷，虫当出，鱼肠数数易之，尽三枚，便差。

又方　　炙鱼肠令香坐上虫即出。又方　 虎头骨（炙）、犀角末。右贰味，各末之如鸡子大，以不中水猪膏和涂之。治痔方　取八月槐子擣取汁煎作丸涂之。

又方　　取熊胆涂之，取差止，但发即涂。又方　 以纸裹小瓜以泥裹三四分，煻火埋烧之令大熟经宿勿食，使大飢，开取承热任意饱食之，覆暖卧一炊久其痔差。五痔方　 五月五日收苍耳茎叶擣为末，水服方寸匕，日三，差，採时阴乾。又方　烧羊角翦末酒服方寸匕，日三。

又方　常服蒲黄方寸匕，日三良。论曰，凡人大便有血即是痔病，勿得慢之，慎乾枣油腻猪鱼夫患痔在身，所服名药，皆不得力，徒惃功夫一无所益，欲服饵者，当断之乃可服也，第一槐子人丸，大有效验，方在前篇中，必须事之勿致疑也。治脱肛方　 蒲黄（贰两）。右壹味，以猪肪和傅肛门上内之，日二三，愈。又方　 肠出不入，生栝楼取汁猪脂等分汤上温涂内之，差。又方　以铁精粉上内之，每出即粉，取差止。

疥癣第八（论一首方三十四首炙法一首）

论曰，瘑疮疥癣之病，皆有诸虫，若不速愈，三年不差，便为恶疾，何者，诸虫族类极盛，药不能当，所以须防之，不可轻也，凡疗疥瘙，黄耆酒中加乌蛇脯一尺，乌头附子茵芋石南莽草各等分，大秦艽散中加之，亦有大掂，小小疥瘙十六味小秦艽散亦相当（千金云小秦艽散中加乌蛇贰两）。香沥主燥湿癣及瘑疥百疮方　 沈香、松节（各壹斤一方更有柏节松节各壹斤）。

右贰味，破之如指大，以布袋盛之，令置麻油中半食久，出取一口胵坩穿底，令孔大如鸡子，以松叶一小把藉孔上，以坩安着白捽上，以黄土泥坩固济令厚五分，以药内坩中，以生炭着药上使然，其沥当流入捽中，然尽，乃开出坩取汁，以傅疮上，日再，并治白秃疽恶疮皆差，当服小秦艽散，即差。

矾石沥主乾湿痒及恶疮白秃方矾石、硫黄、芒消、大盐（各参分）、松脂（陆合）、白糖（捌两）。

右陆味，切诸药令如指大，先取甑蔽仰铜器上，内甑中以药安蔽上，以松脂白糖布药上都讫，重以大蔽覆之，炊五升米，药汁流入器中，其汁密覆之，临用小温涂疮上，日再。治癣秘方　 擣羊蹄根分以白蜜和之，割疮四边令伤，先以蜜和者傅之，如炊一石米顷，拭去更以三年大酢和涂之，以傅癣上，燥便差，若刮疮处不伤，即不差。

治久疥癣方 丹砂、雄黄、雌黄（各壹两）、鬉茹（参两）、乱发（壹两洗净）、松脂、白蜡（各壹两）、巴豆（拾肆枚去皮）、猪膏（贰斤）。右玖味，先煎发令消尽，内松脂蜡等三上三下，去滓，末鬉茹石药等内中更煎，一沸止，傅之三数度，差。

治久癣不差方　 细研水银霜如粉，和腊月猪膏，先以泔清洗疮，拭乾涂之，一涂即差，后时重发，更涂即永差，涂时大须薄，慎勿厚。又方　 水银、矾石（烧）、蛇床子、黄连。右肆味各壹两，腊月猪膏柒合，和搅不见水银为熟，傅之治一切无问幼小诸疮（上方加漆头鬉茹壹两）。

治诸疮癣疗不差方　 水银（壹斤）、猪膏腊月者（伍斤）。右贰味，以铁器中垒魤马通火，七日七夜勿住火炊之，停冷取猪膏，去水银不妨别用，以膏涂一切诸疮，无不应手即差。又方　 牸牛尿（壹升）、羊蹄根（切伍升）。

右贰味，内羊蹄渍一宿，日暴之乾，则内尿中渍一宿，尿尽止，擣作末，涂诸疮癣上，和猪脂用，更精。又方　 诸瘙疥皆单用水银猪膏，研令极细涂之。又方　 取生乌头十枚切煮取汁洗之，即差。

治癣方 净洗疮取酱瓣尿和涂之，差，止。又方　 水银、芜荑（末）。右贰味酥和涂之，即差。又方　 正日中午时炙病处，影上三姓炙之，垽曰，癣中虫毛茸茸若欲疗待日中。又方　取酥墨涂之。凡诸疮癣初生时或始痛痒即以种种单方救之，或嚼盐涂之，妙。又方　取鲤鱼酢掽涂之。又方　　取薑黄涂之。又方　　取牛李子涂之。

治癣方　 取黄蒿穗作末，粉傅之，日三夜二，一切湿癣，并差。又方　 取八月八日日出时，令病人正当东向户长跪，平举两手，持户两边，取肩头小垂际骨解宛宛中炙之，两火俱下，各三壮若七壮，十日愈。又方　　擣剌蓟汁服之。又方　　服地黄汁佳　　　又方　　服驴尿良 又方　　烧蛇皮一具酒服良。又方　　擣莨菪蜜和封之良。又方　　热搨煎饼不限多少日一遍薄之良。又方　　酢煎艾涂之差。又方　　大酢和雄黄粉先以新布拭之令癣伤，傅之妙。

治瘑疥百疮经年不差方炼实（壹升）、地榆根（伍两）、桃皮（伍两）、

苦参（伍两）。右肆味，以水壹斗，煮取伍升，稍温洗之，日一度。治瘑疥湿疮浸淫日痛痒不可堪瘙之黄水汁出差复发方。取羊蹄根，勿令妇女小儿猫犬见之，净去土，细切熟熬，以大酢和净洗傅疮上，一时间以冷水洗之，日一傅，凡方中用羊蹄根，皆以日未出前採者佳。又方　 作羊蹄根散，痒时搔汁出以粉上，又以生根揩之，神验。

疗渴利后发疮坐处疮疥及疵癣方蔷薇根（参两）、石龙芮（参两）、苦参（贰两）、黄耆（贰两）、黄连（贰两）、芍药（参两）、雀李根（参两）、

黄蘗（参两）、黄芩（参两）、当归（壹两）、续断（壹两）、栝楼（肆两）、大黄（壹两）。右壹拾参味，擣筛炼蜜和以饮服之，丸和梧子大，一服十五丸，日三加至三十丸，疮差乃止，所是痈疽皆须服之（千金云蔷薇饮服之）。

又方赤小豆（一升熬内酢中如此七遍）、人参（贰两）、甘草（贰两炙）、瞿麦（贰两）、白歛（贰两）、当归（贰两）、黄芩（贰两）、猪苓（贰两）、

防风（壹两）、黄耆（参两）、薏苡仁（参两）、升麻（肆两）。右壹拾贰味，擣为散，饮服方寸匕，日三，夜一。治疥疽诸疮方　 水银、胡粉（各壹两半）、

黄连（贰两）、黄蘗（柒分）、矾石（参分烧）、附子（参分）、蛇床子（半两）、苦参（壹两）。右捌味，下筛六种，水银胡粉别以猪脂研令水银灭不见，乃以猪膏合研令调如泥，以傅疮上，日三，夜一。

代指第九（方六首）

治代指逆肿方 以毛杂黄土作泥泥指上令厚五分，内煻灰中令热，可忍之，泥乾即易之，不过数反，即差。又方　　单煮地榆作汤渍之，半日便愈。治代指方 麻沸汤内指其中即愈。又方　先剌去脓炙鮓鱼皮令温，以缠指周匝，痛止愈。治指疼欲脱方　 取猪脂和薑末稍令热内指甲中，食顷即差。治指掣痛方　 取酱清和蜜任多少温涂之即愈。

湿热疮第十（方三十四首）

治湿热诸恶疮方 狼牙（伍两）、芍药（伍两）、大黄（参两）、白芷（伍两）、黄蘗（伍两）、丹参（伍两）。右陆味，切，以水四升，煮取一升半以洗之，日三度。

治湿热疮多汁粉散方　 芎藭、大黄、白歛、芍药、黄连、槐皮、龙骨（各壹两）。右柒味，擣筛为散，以粉疮上，日三度。又洗之方　 茵芋（参两）、石南（参两）、莽草（参两）、蛇床子（贰两）、踯躅（贰两）、矾石（贰两）。右陆味，切，以水壹斗，煮取五升，洗疮，日再。治恶疮三年不差方　 巴豆（去皮）、甘草。右贰味，等分细下为散，先别煮甘草汤洗疮讫，以药傅之，先从四面起向中心，日三，夜一。

治恶疮似火烂洗汤方　 取白马矢暴乾，以水和煮十沸，绞取汁洗之，极佳。治恶疮十年不差似癞者方 蛇脱皮（壹枚）。右壹味，烧之末，下筛，以猪脂和傅之，良。又方 苦瓠 右壹味，鬙咀，煮取汁洗疮，日三度，洗煎以洗癣甚良，须先以泔清洗疮也。治诸恶疮乌头膏方　 乌头、雄、雌黄、芎藭、升麻（各半两）、

杏仁（贰柒枚）、胡粉（壹分）、巴豆仁（柒枚去皮）、黄蘗（半两）、　　乱发（如鸡子大一枚）、松脂（如鸡子大一枚）、防已（三分）、黄连（半两）。右壹拾参味，切，以猪膏三升急煎，令乱发消尽，去滓，停小冷，以真珠二钱匕投中搅令相得，以傅之，凡用膏，皆令先温酢泔清洗疮，拭乾乃傅之，讫，以赤石脂黄连散粉之，此治诸恶疮皆差。栀子汤主表里俱热，三焦热实，身体生疮，或发即大小便不利方。芒消（贰两）、大黄（肆两）、栀子仁（二七枚擘）、黄芩（参两）、知母（贰两）、甘草（贰两炙）。

右陆味，鬙咀，以水五升，煮减半，下大黄煮取一升八合，绞去滓，内芒消分为三服。又方　 矾石（烧）、蜡、松脂、乱发。右肆味，各半两猪脂四两，煎之令发焦，内矾石令消，内松脂，次内蜡，去滓，先刮洗疮以涂之，日再三，不痛，久疮时愈，新疮迟愈，痒疮头秃皆即愈生发，此膏胜飞黄膏及诸名药。治诸疮久不差并疗六畜方　 枣膏（参斤）右壹味，以水参斗，煮取壹斗伍升，数洗，取差为度。治身疮及头疮不止方　以昌蒲末傅之，日三，夜一。

治湿热疮恶疮洗汤方槐子（贰升）、蛇床子（壹两）、黄连（伍两）、当归、

芍药、黄蘗（各参两）。右陆味，切，以水参斗煮取壹斗五升，去滓，以洗疮，日三度。

治湿热疮方　 生地榆（贰斤）右壹味，以水三斗煮取一斗五升，以洗疮，日三度。乌膏主种种诸疮治不愈方　 水银（壹两）、黄连（壹两）、经墨（半两）。右参味，末之，以不中水猪脂和傅之，不过三四度，愈，神效，欲多任人，惟不治金疮，其药惟须熟研。恶疮黄水出流方 烧故鞍屉猞灰，和腊月猪脂封涂。又方　 藜芦、巴豆。右贰味，等分，烧灰，和腊月猪脂封涂。

又方 松脂（灰）、薰陆香（各伍分）、生地黄汁（伍合）、白羊脂（贰分）、石盐（半两）、乱发灰（半两）。右六味，以猪脂一升，煎取五合，内地黄汁煎成膏，去滓，贴之，日再，差止。治恶疮瘑疮方　 杏仁（去皮）、巴豆（各贰两去皮）、藜芦、黄连（各一两）、水银（壹钱许）。右伍味，以青羊脂和研水银令灭，先以盐汤洗之，去上痂，傅疮日二。时气病后得风生疮疼痒搔之黄汁出方。皂荚（炙）、乌头、矾石（各参两）、黄连（壹升）、牡蛎（肆两）、藜芦、桂心（各壹两陆铢）。

右柒味，切，以水壹斗，煮取七升，去滓，先搔疮令血出，温洗疮，缓浸良久，佳。卒患发热疮方 取炭长二尺者二枚，烧令赤，置地中，以水二升灌之，取地上汁洗疮，即差。疮中恶肉出方 取乌梅二七颗烧作灰，傅疮中，其疮中恶肉乃尽矣。治恶疮方　 取白及煮汁洗疮讫傅膏，膏用桑东向枝作末，以腊月猪膏和傅之，亦主狗疮，初大痛，一宿即愈。疮初患似节，后破无痂，疼痛难忍，名曰猪疮方。烧猪鼻作灰傅之，差。反花疮方 煎柳叶为煎涂之差。又方　　烧马齿草灰傅之。又方　　烧盐末灰傅之。又方　　以蜘蛛幕裹之。

王不留行汤主白秃及头面久疮去虫止痛方王不留行（伍两）、桃东南枝（伍两）、

茱萸根皮（伍两）、蛇床子（参升）、牡荆（参升）、苦竹叶（切参斗）、

蒺藜（参升）、大麻仁（壹升）。右捌味，以水贰斗，煮取一斗，洗疮日再，并治疽及月蚀疮烂。

治白秃方　 三月三日桃花开者阴乾柏子赤桑根　右参味，为末，猪脂和，先以灰汁净洗秃处拭乾涂之。又方 细柳枝（壹握）、水银、皂荚（炙）。右参味，以醋煎如饧涂之。

松脂膏主白秃及痈疽百疮方　 木兰皮（壹两）、矾石、杜蘅、雄黄、附子、大黄、石南、秦艽、真朱、苦参、水银（各贰两）、松脂（陆两）。

右壹拾贰味，以酢渍一宿，猪膏一斤半煎之，候附子黄，去滓，乃内矾石雄黄水银，更着火煮三沸，还湿地待凝，以傅，差。又方 以牛肉作五味脯，炙令香，乃热搨疮上，不过三四度，即差。

治头疮肿方　 烧杏仁令黑磨涂，复取束柴葛蔓及乾鱼头烧灰，和熏黄腊月猪脂涂之。
