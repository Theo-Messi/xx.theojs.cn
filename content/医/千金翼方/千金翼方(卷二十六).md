# 千金翼方卷第二十六

取孔穴法第一

论曰，安康公李袭兴称武德中出镇潞州，属随徵士甄权以新撰明堂示余，余既暗昧未之奇也，时有深州剌史成君绰忽患劲肿如数升，喉中闭塞水粒不下已三日矣，以状告余，余屈权救之，针其右手次指之端，如食顷气息即通，明日饮噉如故，尔后缙绅之士，多写权图略，遍华裔，正观中入为少府奉顷修明堂，与承务郎司马德逸太医令谢季卿太常丞甄立言等，校定经图，於后以所作呈示，甄权曰，人有七尺之躯，藏腑包其内，皮肤络其外，非有圣智孰能辨之者乎，吾十有八而志学於医，今年过百岁，研综经方，推究孔穴，所疑更多矣。

窃闻寻古人伊尹，汤液依用炎农本草，扁鹊针灸一准黄帝雷公，问难宧懃，对扬周密去圣久远愚人无知，道听涂说，多有穿凿，起自胸臆，至如王遗，乌街之法，单行浅近，虽得其效偶然即谓神妙，且事不师古，远涉必泥，夫欲行针者必准轩辕正经，用药者须依神农本草，自余名医别录益多误耳，余退以甲乙校秦承祖图，有旁庭藏会等一十九穴。

按六百四十九穴有目无名，其角孙景风一十七穴，三部针经具存焉，然其图阙漏仍有四十九穴，上下倒错，前后易处，不合本经，所谓失之毫氂差之千里也，至如石门关元二穴，在带糗下相去一寸之间，针关元主妇人无子，针石门则终身绝嗣，神庭一穴在於额上，剌之主发狂，灸之则愈癫疾，其道幽隐，岂可轻侮之哉，人诚知惜命，罕通经方，抄写方书，专委下吏，承误即录，纰缪转多，近智之徒。

不见正本，逢为经钞，以此而言，可为深诫，今所述针灸孔穴，一依甄公明堂图为定，学者可细详之，且夫当今医者各承一业未能综练众方，所以救疾多不全济，何哉，或有偏功针剌，或有偏解灸方，或有惟行药饵，或有专於禁咒，故以网罗诸疾有愈於是，慨其如此，聊以养疾之暇，撰录灸经以贻后嗣，其於条例具之，医者意也，善於用意。

即为良医，良医之道，必先诊糗处方，次即针灸，内外相扶，病必当愈，何则，汤药攻其内，针灸攻其外，不能如此，虽时愈疾，兹为偶差，非医差也，又以孔穴难谙，非图莫可，虽复经本具述，自非硕学之士，造次未可卒知，所以先述取穴方法云尔。

仰人面二十六穴第一

神庭在发际直鼻不剌（一云入发际一分）。曲差夹神庭一寸半在发际。攒行在眉头陷中。晴明在目内眥.迎香在禾窌上鼻下孔傍（一云在禾窌上一寸）。素窌在鼻柱端。水沟在鼻柱下人中。兑端在脣上端。齗交在脣内齿上齗缝。本神在曲差傍一寸半。阳白在眉上一寸直瞳子。承泣在目下七分直瞳子不灸。四白在目下一寸。臣窌夹鼻傍八分直瞳子。禾窌直鼻孔下夹水沟傍五分。

地仓夹口傍四分（一云在口角一韭弃近下动糗）。承浆在颐前下脣之下。廉泉在颔下结喉上舌本。头维在额角发本神傍一寸半不灸。上关在耳前上廉起骨，开口取之。下关在客主人下耳前动糗下空下廉合口有穴，张口则闭。颊车在耳下曲颊端陷中。大迎在曲颔前一寸二分骨陷中动糗。丝竹空在眉后陷中不灸。（瞳子窌在目外去眥五分。）颧窌在面鼽骨下下廉陷中。

头上第一行九穴第二

上星在颅上直鼻中央入发际一寸陷容豆。斗会在上星后一寸陷中。前顶在斗会后一寸半骨陷中。百会在前顶后一寸半顶中心。后顶在百会后一寸半枕骨上。强间在后顶后一寸半脑户前一寸半。脑户在枕骨上强间后一寸半不灸。风府入发际一寸大筋内宛宛中不灸（一云在瘖门上一寸）。瘖门在项后发际宛宛中不灸（一云在脑户下三寸又名篪门）。

头上第二行六穴第三

五处在头上去上星一寸半。承光在五处后一寸不灸（一云一寸半）。通天在承光后一寸半。络却在通天后一寸半。玉枕在络却后七分半夹脑户傍一寸三分起肉枕骨上入发际三寸。天柱夹项后发际大筋外廉陷中。

头上第三行六穴第四

临泣当目上眥直入发际五分陷中。目掫在临泣后一寸。正营在目掫后一寸。承灵在正营后一寸。脑空在承灵后一寸半夹玉枕骨下陷中。风池在颞鬡后发际陷中。

伏人耳后六穴第五

颅息在耳后青糗间。瘈糗在耳本鸡足青糗不灸。完骨在耳后入发际四分。窍阴在完骨上枕骨下。翳风在耳后陷中按之引耳中。浮白在耳后入发际一寸（此穴在翳风前窍阴后写时请为用心看）。

伏人脊中第一行十一穴第六

大椎在第一椎上陷中。陶道在大椎下节间。身柱在第三椎下节间。神道在第五椎下节间。至阳在第七椎下节间。筋缩在第九椎下节间。脊中在第十一椎下节间不灸。悬枢在第十三椎下节间。命门在第十四椎下节间。腰俞在第二十一椎下节间。长强在脊箝端。

伏人脊中第二行二十一穴第七

大杼在项第一椎下两傍各一寸半陷中。风门热府在第二椎下两傍各一寸半。肺俞在第三椎下两傍各一寸半。心俞在第五椎下两傍各一寸半。膈俞在第七椎下两傍各一寸半。肝俞在第九椎下两傍各一寸半。胆俞在第十椎下两傍各一寸半。脾俞在第十一椎下两傍各一寸半。胃俞在第十二椎下两傍各一寸半。三焦俞在第十三椎下两傍各一寸半。肾俞在第十四椎下两傍各一寸半。

大肠俞在第十六椎下两傍各一寸半。小肠俞在第十八椎下两傍各一寸半。膀胱俞在第十九椎下两傍各一寸半。中膂俞在第二十椎下两傍各一寸半。白环俞在第二十一椎下两傍各一寸半。上窌在第一空腰果下一寸夹脊陷中。次窌在第二空夹脊陷中。中窌在第三空夹脊陷中。下窌在第四空夹脊陷中。会阳在阴尾骨两傍。

伏人脊中第三行十三穴第八

附分在第二椎下附项内廉两傍各三寸。魄户在第三椎下两傍各三寸。神堂在第五椎下两傍各三寸。淣譆在肩膊内廉夹第六椎下两傍各三寸。膈关在第七椎下两傍各三寸。魂门在第九椎下两傍各三寸。阳纲在第十椎下两傍各三寸。意舍在第十一椎下两傍各三寸。胃仓在第十二椎下两傍各三寸。肓门在第十三椎下两傍各三寸。志室在第十四椎下两傍各三寸。胞盲在第十九椎下两傍各三寸。秩边在第二十一椎下两傍各三寸。

侧人耳颈二十穴第九

颔厌在曲周颞鬡上廉。悬颅在曲周颞鬡上廉中。悬氂在曲周颞鬡下廉。天冲在耳上如前三寸。曲鬓在耳上发际曲隅陷中。角孙在耳郭中间上开口有穴。率谷在耳上入发际一寸半。和窌在耳前兑发下动糗。耳门在耳前起肉当耳缺。听会在耳前陷中张口得之。天容在耳下颊后。听宫在耳中珠子大如赤小豆。天牖在颈筋缺盆天容后天柱前完骨下发际上（一云在风池上一寸）。缺盆在肩上横骨陷中。天鼎在颈缺盆直扶突气舍后一寸半。天掫在曲颊下扶突后动应手陷中。扶突在曲颊下一寸人迎后。人迎在颈大筋糗动应手夹结喉傍以候五藏气不灸。水突在颈大筋前直人迎下气舍上。气舍在颈直人迎夹天突陷中。

侧胁十穴第十

章门一名长平在大横外直脐季肋端。京门在监骨腰中季肋本夹脊。带糗在季肋下一寸八分。五枢在带糗下三寸（一云在水道下一寸半）。维道在章门下五寸三分。居窌在长平下八寸三分监骨上。泉腋在腋下三寸宛宛中举臂取之。大包在泉腋下三寸。辄筋在腋下三寸复前行一寸着胁。天池在乳后一寸腋下三寸着胁直腋掘肋间。

胸部中央直下第一行七穴第十一

天突在颈结喉下五寸中央宛宛中。琁玑在天突下一寸陷中，仰头取之。华盖在琁玑下一寸陷中，仰而取之。紫宫在华盖下一寸六分陷中，仰而取之。玉堂在紫宫下一寸六分陷中。亶中在玉堂下一寸六分直两乳间陷中。中庭在亶中下一寸六分陷中。

胸部第二行六穴第十二

俞府在巨骨下去琁玑傍各二寸陷中，仰卧取之。或中在俞府下一寸六分陷中，仰卧取之。神藏在或中下一寸六分陷中，仰卧取之。灵墟在神藏下一寸六分陷中，仰而取之。神封在灵墟下一寸六分。步郎在神封下一寸六分陷中，仰而取之。

胸部第三行六穴第十三

气户在巨骨夹俞府两傍各二寸陷中。库房在气户下一寸六分陷中。屋翳在库房下一寸六分陷中。膺掫在屋翳下一寸六分。乳中不灸剌。乳根在乳下一寸六分陷中。

胸部第四行六穴第十四

云门在巨骨下气户两傍各二寸陷中动糗应手举臂取之。中府在云门下一寸乳上三肋间动糗应手陷中。周荣在中府下一寸六分陷中。胸乡在周荣下一寸六分陷中。天谿在胸乡下一寸六分陷中。食窦在天谿下一寸六分陷中，举臂取之。

腹中央第一行十四穴第十五

鸠尾在臆前蔽骨下五分不灸剌。巨阙在鸠尾下一寸。上管在巨阙下一寸去蔽骨三寸。中管在上管下一寸。建里在中管下一寸。下管在建里下一寸。水分在下管下脐上一寸。脐中不剌。阴交在脐下一寸。气海在脐下一寸半。石门在脐下二寸女子不灸。关元在脐下三寸。中极在脐下四寸。曲骨在横骨上中极下一寸毛际陷中。

腹第二行十一穴第十六

幽门在巨阙傍半寸陷中。通谷在幽门下一寸陷中。阴都在通谷下一寸。石关在阴都下一寸。商曲在石关下一寸。肓俞在商曲下一寸直脐傍五分。中注在肓俞下五分。四掎在中注下一寸。气穴在四掎下一寸。大赫在气穴下一寸。横骨在大赫下一寸。

腹第三行十二穴第十七

不容在幽门傍一寸五分去任糗二寸直四肋端相去四寸。承掎在不容下一寸。梁门在承掎下一寸。关明在梁门下太一上一寸（千金云梁门下五分）。太一在关明下一寸（千金甲乙经皆云梁门下一寸）。滑肉门在太一下一寸。天枢去肓俞一寸半夹脐各二寸陷中。外陵在天枢下大巨上（千金云在天枢下半寸）。大巨在长谿下二寸（千金云在脐下一寸两傍各二寸）。水道在大巨下三寸。归来在水道下二寸。气冲在归来下鼠鬜上一寸。

腹第四行七穴第十八

期门在第二肋端不容傍各一寸半上直两乳。日月在期门下五分。腹哀在日月下一寸半。大横在腹哀下三寸直脐傍。肠结在大横下一寸三分（一云腹结）。府舍在肠结下三寸。冲门上去大横五寸在府舍下横骨两端约中动糗（一云冲门）。

手太阴肺经十穴第十九

少商在手大指端内侧去爪甲角如韭叶。鱼际在手大指本节后内侧散糗内。太泉在掌后陷中。经渠在寸口陷中不灸。列缺去腕上一寸半。孔最在腕上七寸。尺泽在肘中约上动糗。侠白在天府下去肘五寸动糗。天府在腋下三寸臂臑内廉动糗不灸。臑会在臂前廉去肩头三寸。

手阳明大肠经二十穴第二十

商阳在手大指次指内侧去爪甲角如韭叶。二间在手大指次指本节前内侧陷中。三间在手大指次指本节后内侧陷中。合谷在大指歧骨间。阳谿在腕中上侧两筋间陷中（一云在合谷上三寸）。偏历在腕后三寸。温留在腕后小士五寸大士六寸。下廉在辅骨下去上廉一寸。上廉在三里下一寸。三里在曲池下二寸按之肉起兑肉之端。曲池在肘外辅屈肘曲骨之中（一云在肘上横文中）。

肘窌在肘大骨外廉陷中。五里在肘上行马裹大糗中不剌（甲乙经云在肘上二寸）。臂臑在肘上七寸篌肉端。肩窌在肩端臑上斜举臂取之。秉风在夹天窌外肩上箅后举臂有空。肩井在肩上陷解中缺盆上大骨前。天窌在缺盆中上毖骨之际陷中。巨骨在肩端上行两叉骨间陷中。肩箅在肩端两骨间。

手少阴心经八穴第二十一

少冲在手小指内廉之端去爪甲角如韭叶。少府在手小指本节后陷中直劳宫。神门在掌后兑骨之端陷中。阴鬌在掌后糗中去腕半寸。通理在腕后一寸。灵道在掌后一寸半。少海在肘内廉节后陷中。极泉在腋下筋间动糗入胸。

手太阳小肠经九穴第二十二

少泽在手小指之端去爪甲一分陷中。前谷在手小指外侧本节前陷中。后谿在手小指外侧本节后陷中。腕骨在手外侧腕前起骨下陷中。阳谷在手外侧腕中兑骨之下陷中。养老在手踝骨上一空在后一寸陷中。支正在腕后五寸。小海在肘内大骨外去肘端五分陷中。肩买在肩曲甲下两骨解间肩箅后陷中。

手厥阴心主经八穴第二十三

中冲在手中指之端去爪甲如韭叶陷中。劳宫在掌中央动糗。内关在掌后去腕二寸。大陵在掌后两筋间陷中。间使在掌后三寸两筋间陷中。鬌门去腕五寸。曲泽在肘后内廉下陷中屈肘得之。天泉在曲腋下去臂二寸举腋取之。

手少阳三焦经十七穴第二十四

关冲在手小指次指之端去爪甲角如韭叶。腋门在手小指次指间陷中。中渚在手小指次指后本节后间陷中。阳池在手表腕上陷中。外关在腕后二寸陷中。支沟在腕后三寸两骨间陷中（一云在阳池上一寸）。会宗在腕后三寸空中。三阳络在臂上大交糗支沟上一寸不剌。四渎在肘前五寸外廉陷中。天井在肘外大骨后一寸两筋间陷中屈肘得之。

清泠泉在肘上三寸伸肘举臂取之。消泺在肩下臂外开腋斜肘分下行。天宗在秉风后大骨下陷中。臑俞夹肩窌后大骨下甲上廉陷中。肩外俞在肩甲上廉去脊三寸陷中。肩中俞在肩甲内廉去脊二寸陷中。曲垣在肩中央曲甲陷中按之应手痛。

足太阴脾经十二穴第二十五

隐白在足大指端内侧去爪甲角如韭叶。大都在足大指本节后陷中。太白在足内侧核骨下陷中。公孙在足大指本节后一寸。商丘在足内踝下微前陷中。三阴交在足内踝上三寸骨下陷中。漏谷在足内踝上六寸骨下陷中。地机在膝下五寸。阴陵泉在膝下内侧辅骨下陷中，伸足得之。血海在膝膑上内廉白肉际二寸。箕门在鱼腹上越筋间动应手阴市内（一云在阴股内起糗间）。气冲在阴股内动糗（此穴已见上腹第三行中）。

足阳明胃经十五穴第二十六

厉充在足大指次指之端去爪甲角如韭叶。内庭在足大指次指外间陷中。陷谷在足大指次指外间本节后去内庭二寸。冲阳在足趺上五寸骨间去陷谷三寸。解谿在冲阳后一寸半腕上陷中。丰隆在外踝上八寸下廉胻外廉陷中。上廉在三里下三寸（一名上巨虚）。下廉在上廉下三寸（一名下巨虚）。条口在下廉上一寸。三里在膝下三寸胻外廉。犊鼻在膝膑下骭上夹解大筋中。阴市在膝上三寸伏菟下，若拜而取之。伏菟在膝上六寸起肉。髀关在膝上伏菟后交分中。梁丘在膝上二寸两筋间。

足厥阴肝经十一穴第二十七

大敦在足大指端去爪甲如韭叶及三毛中。行间在足大指间动应手陷中。太冲在足大指本节后二寸或一寸半陷中。中封在足内踝前一寸，仰足取之伸足乃得。蠡沟在足内踝上五寸。中鬌在足内踝上七寸胻骨中与少阴相直。膝关在犊鼻下三寸陷中（甲乙经云二寸）。曲泉在膝内辅骨下大筋上小筋下陷中屈膝而得之。阴包在膝上四寸股内廉两筋之间。五里在阴廉下二寸（甲乙针经云在阴廉下去气冲三寸阴股中动糗）。阴廉在羊矢下去气冲二寸动糗。

足少阳胆经十五穴第二十八

窍阴在足小指次指之端去爪甲角如韭叶。侠谿在足小指次指歧间本节前陷中。地五会在小指次指本节后陷中不灸。丘墟在足外踝如前陷中去临泣三寸（一云伸脚取之）。临泣在小指次指本节后间去侠谿一寸半。付阳在外踝上三寸太阳前少阳后筋骨间，悬锺一名绝骨，在外踝上三寸动者中。光明在足外踝上五寸。外丘在足外踝上七寸。

阳辅在足外踝上辅骨前绝骨端如前三分许，去丘墟七寸。阳交在足外踝上七寸斜属三阳分肉间。阳陵泉在膝下一寸外廉陷中。阳关在阳陆泉上五寸犊鼻外陷中。环铫在髀枢中，侧卧伸下足屈上取上足（一云髀枢中外砚骨陷中）。中渎在髀外膝上五寸分肉间陷中。

足少阴肾经十一穴第二十九

涌泉在足心陷中屈足卷指宛宛中。然谷在足内踝前起大骨下陷中。大谿在足内踝后跟骨上动糗陷中。太锺在足踝后。水泉去大谿下一寸在内踝下。照海在足内踝下。复溜在足内踝上二寸陷中。交信在足内踝上二寸少阴前太阴后廉筋骨间。筑实在内踝上端分中。阴谷在膝内辅骨之后大筋之下小筋之上按之应手，屈膝得之。会阴在大便前小便后两阴间。

足太阳膀胱经十七穴第三十

至阴在足小指外侧去爪甲角如韭叶。通谷在足小指外侧本节前陷中。束骨在足小指外侧本节后陷中。京骨在足外侧大骨下赤白肉际陷中。申糗在足外踝下陷中容爪甲。金门在足外踝下名曰关梁。仆参在足跟骨下陷中。崑崙在足外踝后跟骨上陷中（一云在外踝从地直上三寸两筋骨中）。承山在兑箜肠下分肉间陷中。

飞扬在外踝上七寸。承筋在箜中央陷中不刺（千金云在胫后从脚跟上七寸箜中）。合阳在膝约中央下二寸。委中在膕中约文动糗。委阳在足太阳后出于膕中外廉两筋间承扶下。浮鬌在委阳上一寸，展足得之。殷门在肉鬌下六寸。扶承一名肉鬌在尻臀下股阴下文中。

三阴三阳流注法

肺手太阴（少商）、（鱼际）、（大泉）、（列缺）、（经渠）、（尺泽）、（幕中府）、（俞三椎）。

大肠手阳明（商阳）、（二间）、（三间）、（合谷）、（阳谿）、（曲池）、（募天枢）、（俞十六椎）。

心主手厥阴（中冲）、（劳宫）、（大陵）、（内关）、（间使）、（曲泽）、（募巨阙）、（俞五椎）。

心手少阴（少冲）、（少府）、（神门）、（通里）、（灵道）、（少海）。

小肠手太阳（少泽）、（前谷）、（后谿）、（腕骨）、（阳谿）、（小海）、（募关元）、（俞十八椎）。

脾足太阴（隐白）、（大都）、（大白）、（公孙）、（商丘）、（阴陵泉）、（募章门）、（俞十一椎）。

胄足阳明（厉兑）、（内庭）、（陷谷）、（冲阳）、（解谿）、（三里）、（募中管）、（俞十二椎）。

肝足厥阴（大敦）、（行间）、（太冲）、（中封）、（曲泉）、（募期门）、（俞第九椎）。

胆足少阳（窍阴）、（侠谿）、（临位）、（丘墟）、（阳辅）、（阳陵泉）、（募日月）、（俞第十椎）。

肾足少阴（涌泉）、（然谷）、（太谿）、（水泉）、（复溜）、（阴谷）、（募京门）、（俞十四椎）。

膀胱足太阳（至阴）、（通谷）、（束骨）、（京骨）、（崑崙）、（委中）、（募中极）、（俞十九椎）。

三焦手少阳（关冲）、（腋门）、（中渚）、（阳池）、（支沟）、（天井）、（募石门）、（俞十三椎）。

右五藏六腑三阴三阳十二经糗，藏腑出井流荥，注俞过原，行经入合，募前后法，假令肺手太阴为藏出於少商为井，流於鱼际为荥，注於大泉为俞，过於列缺为原，行 於经渠为经，入於尺泽为合，募在中府，俞在第三椎，他皆倣此。阳井为金、阴井为水、阳荥为水、阴荥为火、阳俞为木、阴俞为火、阳原为火、阴原为金、阳经为火、阴经为金、阳合为土、阴合为水。

妇人第二（法四十五首）

绝子，灸然谷五十壮，穴在内踝前直下一寸。胞门闭塞绝子，灸关元三十壮报之。妊胎不成，若堕胎腹痛，漏胞见赤，灸胞门五十壮，关元左边二寸是也，右边名子户。又灸气门穴，在关元傍三寸各五十壮（千金云百壮）。子藏闭塞不受精，灸胞门五十壮。绝嗣不生，漏下赤白灸泉门十壮三报之，穴在横骨当阴上际，石门穴在气海下一寸，针入一分，留三呼，得气即写，主妇人气痛坚硬，产后恶露不止，遂成结块，崩中断绪，日灸二七至一百止。

关元在石门下一寸，主断绪产道冷，针入八分留三呼，写，五吸，灸亦佳，但不及针，日灸一百止。崩中带下，因产恶露不止，中极穴在关元下一寸，妇人断绪最要穴，四度针即有子，若未有，更针入八分，留十呼，得气即写，灸亦佳，但不及针，日灸三七至三百止。

白崩中，炙少腹横文当脐孔直下百壮。又灸内踝上三寸左右各一百壮。带下，灸间使三十壮，又淋小便赤尿道痛脐下结块如覆盃，或因食得或因产得，恶露不下遂为疝瘕，或因月事不调血结成块皆针之如上。妇人遗尿不知时出，灸横骨当阴门七壮。

妊不成中数堕落，灸玉泉五十壮三报之（中极是）。灸夹丹田两边相去各一寸名四满，主月水不利贲血上下并无子，灸三十壮，丹田在脐下二寸。妇人胞落簏，灸脐中二百壮。胞落簏，灸身交五十壮三报之，是脐下横文中。水泄痢，炙气海百壮三报之。

又灸背脊当脐五十壮。又灸玉泉五十壮三报之。又灸龙门二十壮三报之，是阴中上外际。胞下垂注阴下脱，灸夹玉泉三寸随年壮三报之。阴冷肿痛，灸归来三十壮三报之，夹玉泉两傍五寸。妇人无乳法　 初针两手小指外侧近爪甲深一分，两手腋门深三分，两手天井深六分，若欲试之，先 针一指即知之，神验不传。妇人逆产足出，针足太阴入三分，足入乃出针，穴在内踝后白肉际陷骨宛宛中。横产手出，针太冲入三分，急补百息去足大指奇一寸。

胞衣不出，针足太阳入四寸，在外踝下后一寸宛宛中。又针足阳蹻入三分，在足外踝下白肉际。产后糗绝不还，针合谷入三分，急补之，又主胎上抢心。心（一作阴）中懊鬪痛，针涌泉入三分。心中懊鬪痛，针劳宫入五分补之。产后出汗不止，针太冲，急补之。

产难月水不禁横生胎动，皆针三阴交。胞衣不出或腹中积聚皆针胞门入一寸，先补后写，去关元左二寸。又针章门入一寸四分。子死腹中及难产，皆针胞门。胎动及崩中下痢贲气上逆，针丹田入一寸四分，在脐下二寸。凡难产，针两肩井一寸，写之，须臾即生也。漏胞下血不禁，灸关元两傍相去三寸，百壮。

妇人阴中痛引心下少腹绞痛，灸膝外边上去一寸宛宛中。妇人下血泄痢赤白漏血，灸足太阴五十壮，在内踝上三寸百壮，主腹中五寒。妇人漏下赤白月水不利，灸交仪穴三十壮，在内踝上五寸。妇人下血漏赤白，炙营池 四穴三十壮，在内踝前后两边池上糗一名阴阳。妇人漏下赤白四肢痠削，灸漏阴三十壮，穴在内踝下五分微动糗上。妇人下赤白漏泄注，灸阴阳穴，随年壮三报之，在足拇指下屈里表头白肉际。

小儿惊簋第三（法二十一首）

曲泽，主心下澹澹喜惊。阴交气海大巨，主惊不得卧。阴蹻，主卧惊视如见星。大锺鬌门，主惊恐畏人神气不足。然谷阳陵泉，主心中悚惕恐人将捕之。解谿主瘈瘲而惊。少冲，主太息烦满少气悲惊。行间，主心痛数惊心悲不乐。阳谷，主风眩惊手卷。厉兑，主多卧好惊。腋门，主喜惊妄言面赤。神门，主数噫恐悸少气。间使，主喜惊瘖不能言。

三间合谷，主喜惊。阳谿，主惊瘈。通里，主心下悸。大陵，主心中澹澹惊恐。手少阴阴鬌，主气惊心痛。天井，主惊瘈。后谿，主泪出而惊。腕骨，主烦满惊。

鼻病第四（法七首）

鼻中拥塞，针手太阳入三分，在小指外侧后一寸白肉际宛宛中。斗一穴，主鼻塞不闻香气，日灸二七至七百壮，初灸时痛，五十壮巳去不痛，七百壮还痛即止至四百壮渐觉鼻轻。治鼻中息肉，灸上星二百壮入发际一寸。又夹上星相去三寸各百壮。耹时痒，使灸足大指节横理三毛中十壮，剧者百壮，耹不止灸之，并立阴卵肿。鼻耹不止，灸涌泉二穴百壮。灸鼻两孔与柱七壮，主鼻涕出不止。　　舌病第五（法二十五首）

重舌，灸行间随年穴，在足大指岐中二穴。小儿重舌，灸左足踝上七壮。又灸两足外踝上三壮。紧脣，灸虎口男左女右七壮。又灸承浆三壮。牙齿疼，灸两手中指背第一节前有陷处七壮，下火立愈。齿疼，灸外踝上高骨前交糗上七壮。风牙疼逐左右，以绳量手中指头，至掌后第一横文，折为四分，以度横文后，当臂两筋间，当度头灸三壮，随左右灸之，两相患，灸两臂至验。耳聋鸣，客主人一名上关，在听会上一寸动糗宛宛中针入一分，主耳聋鸣如蝉。又聤耳脓出，亦宜灸日三壮至二百壮，侧卧张口取之。

又听会在上关下一寸动糗宛宛中，一名耳门，针入三分，主耳聋耳中如蝉鸣，通耳灸 日五壮至七壮止，十日后还依前灸之，慎生冷醋滑酒麵羊肉蒜鱼热食。又合谷在虎口后纵文头立指取之宛宛中，主耳聋飕飕然如蝉鸣，宜针入四分，留三呼 五吸，忌灸，慎洗手，凡针手足，皆三日勿洗也。

耳风聋雷鸣，灸阳维五十壮，在耳后引耳令前絃絃筋上是。耳聋不得眠，针手小指外端近甲外角肉际，入二分半补之。又针关冲，入一分半补之。又针腋门，在手小指次指奇间，入三分补之。牙车失欠蹉跌，灸第五椎日二七壮，满三百壮不差，灸气冲二百壮，瘖前喉下寅骨中 是。又灸足内踝上三寸宛宛中三百壮三报之。听会，主牙车急及脱臼相离二寸，在上关下一寸一名耳门，侧卧张口乃得之，针入三 分留三呼，得气即写，不补宜灸，日五壮至七壮止，十日后还依前灸，慎生冷醋滑。

又法，下关在耳门下一寸宛宛中动糗际是也，主牙车脱关不得嚼食，侧卧开口取之，针入四分，与上同法灸数亦同，忌热食酒麵.颊车，在耳下二酏叶宛宛中，主牙车不开口噤不言及牙疼不得食牙颊肿，侧卧张口取 之，针入四分，得气即写，不补宜灸，日七壮至七七壮即止。喉痺，针肉手小指爪文中出血三大豆许即愈，左剌左，右剌右。又手无名指甲后一韭叶名关冲，主喉痺不得下食饮心热捯捯，常以缪刺之，患左剌右，患右剌左也，都患剌两畔。咽喉酸辛，灸少冲七壮雀矢大注。神门合谷，主喉痺心烦。

脚气第六（法三首论一首）

初灸风市、次伏菟、次犊鼻、次膝目、次三里、次上廉、次下廉、次绝骨。凡八穴，风市穴，令病人起正身平立，垂两手直下舒十指掩着两髀，便点手中指头髀大筋上灸百壮，逐轻重灸之，轻者不可减百壮，重者一穴五六百壮，伏菟穴，令病人 累夫端坐以病人手夫横掩膝上夫下傍与曲膝头齐上傍侧夫际当中央是，灸百壮，亦可 五十壮，犊鼻穴，在膝头盖骨上际外角平处以手按之得节解是.

一法云在膝头下近外 三骨箕踵中动脚以手按之得窟解是，灸五十壮，可至百壮，膝目穴，在膝头下两傍陷 者宛宛中是，灸百壮，三里穴，在膝头骨节下一夫附胫骨外是，一法云在膝头骨节下 三寸，人有长短大小，当以病人手夫度取，灸百壮，上廉穴，在三里下一夫亦附胫骨 外是灸百壮，下廉穴，在上廉下，一夫亦附胫骨外是，灸百壮。

绝骨穴在足外踝上一 夫亦云四寸是，灸百壮，凡此诸灸，不必一顿灸尽壮数，可日日报灸之，三日之中，令尽壮数为佳，凡病一脚灸一脚，病两脚便灸两脚也，凡脚弱病多着两脚一方云，觉脚异便灸三里及绝骨各一处，两脚异者合四穴灸之，多少逐病轻重，大要虽轻不可减百壮，不差，速令以次灸之，多则佳。

脚疼三阴交三百壮，神良，一云灸绝骨最要，论曰有人得之不以为事，不觉忽然入腹，腹肿心热，其气大上，遂至绝命，当知微觉有异，即须大灸之，乃得应手即差，亦依旧支法存灸之梁丘犊鼻三里上廉下廉解谿太冲阳陵泉绝骨崑崙阴陵泉三阴交足太阳。

复溜然谷涌泉承上束骨等凡一十八穴，旧法多灸百会风府五藏六府俞募顷来灸者悉觉引气向上，慎不得灸，以上大忌之。又灸足十指奇端去奇一分，两足凡八穴，名曰八冲极下气，足十指端名曰气端，日灸三壮，其八冲可日灸七壮，气下即止，艾炷须小作之。

诸风第七（法六十九首论一首）

肺中风者，其人偃卧而瘖满短气冒闷汗出者，肺风之证也，视眼以下鼻上两边下行至口色白者尚可治，速灸肺俞百壮，小儿减之，若色黄者，此为肺已伤化为血矣，不可 复治，其人当妄言掇空指地或自拈衣寻缝，如此数日死，若为急风所中，便迷妄恍惚 狂言妄语，或少气惙惙或不能言，若不速治，宿昔而死，亦觉，便灸肺俞膈俞肝俞数 十壮，急服续命汤，可救也，若涎唾不止者，既灸，当与汤也。

肝中风者，但踞坐不得低头遶两眼连额微有青者，肝风之证也，若脣色青面黄尚可治，急灸肝俞百壮，急服续命汤，若色大青黑者，此为肝已伤不可复治，数日而死。心中风者，其人但得偃卧，不得倾侧，闷乱冒绝汗出，心风之证也，若脣正赤尚可治，灸心俞百壮，急服续命汤，若或青或白或黄或黑，此为心已坏为水不可复治，旬日 死（一云五六日死）。脾中风者，其中但踞坐而腹满视身通黄口吐鹹汁尚可治，灸脾俞百壮，急服续命汤，若目下青手足青，不可复治。

肾中风者，其人踞坐腰痛视胁左右未有黄色如饼粢大尚可治，灸肾俞百壮，急服续命 汤，若齿黄赤鬓发直面土色不可复治。大肠中风者，卧而肠鸣不止，灸大肠俞百壮，服续命汤。论曰，凡风病内外沈浮者，内是五藏，外是皮肤，沈是骨髓浮是血糗，若在腠理，汤 药所及，若在五藏，酒醪所至，若在血糗。

针灸所中，深在骨髓，扁鹊自云不能如何。风痱者，卒不能言口噤手不随而强直，灸法度病者手小指内歧间，至指端为度，以置 脐上，直望心下丹注度上端毕，又作两度，续在注上合其下开上，取其本度，横置其 开上令三合，其状如倒作ㄙ字形也，男度右手，女度左手，嫌不分明，故以丹注三处 起火各百壮，夫眼鮏动口偏喎舌不转者，灸口吻边横文赤白际逐左右，随年壮三报之，不差更报。

肝风占候口不能言，灸鼻下人中，次大椎，次肝俞，各五十壮。心风灸心俞各五十壮。脾风灸脾俞各五十壮。脾风占候言声不出或手上下，灸手十指头，次灸人中大椎，两耳门前糗去耳门上下行 一寸，次两大指节上下六穴各七壮。卒中风口喎以掇筒长五寸以一头剌耳孔中，四畔以麵密塞勿令泄气，一头内大豆一颗，并艾烧之令然，灸七壮，差，患右灸左，患左灸右，千金不传。

又灸手交糗 三壮，左灸右，右灸左，其炷如鼠矢横安之，两头放火烧之。凡卒中风口噤不得开，灸颊车二穴，穴在耳下八分小近前，灸五壮，即得语，又随年壮，口僻，左右灸之。治尸厥法　 凡尸厥如死糗动如故，针百会入二分补之，灸熨两胁，又针足中指头去甲如韭叶，又 针足大指甲下肉侧去甲三分。

灸失瘖不语法 先灸天掫五十壮讫，息火乃移灸百会五十壮，毕，还灸天掫五十壮，若初发先灸百会，则风气不得泄，内攻五藏，当闭伏更失瘖也，所以先灸天掫次灸百会乃佳，一灸五 十壮，息火泄气复灸之，视病轻重，重者处各三百壮，

轻者以意（一云次灸肩井得二百壮）

即灸二里三壮若五壮以下气也鸠尾可灸百壮灸至五十壮暂息火也）。又法凡一切中风服药益剧者，但是风穴，皆灸之三壮，神良，欲除根本必须火艾，专恃汤药则不可差。灸角弓反张法　 脣青眼戴，角弓反张，始觉发动，即灸神庭七壮，穴在当鼻直上发际。次灸曲差二穴各七壮，穴在神庭两傍各一寸半。次灸上关二穴各七壮，在耳前上廉起骨陷中，一名客主人。次灸下关二穴各七壮，在耳前动糗下空下廉陷中。次灸颊车二穴各七壮，穴在耳下曲颊端陷中。次灸廉泉一穴七壮，在当颐直下骨后陷中。

次灸斗会一穴七壮，在神庭上一寸。次灸百会一穴七壮，在当顶上正中央。次灸本神二穴各七壮，在耳直上入发际二分。次灸天柱二穴各七壮，在项后大筋外入发际陷中。次灸陶道一穴七壮，在大椎节下间。次灸风门二穴各七壮，在第二椎下两傍各一寸半。次灸心俞二穴各七壮，在第五椎下两傍各一寸半。次灸肝俞二穴各七壮，在第九椎下两傍各一寸半。次灸肾俞二穴各七壮，在第十四椎下两傍各一寸半。次灸膀胱俞二穴各七壮，在第十九椎下两傍各一寸半。次灸曲池二穴各七壮，穴在肘外曲头陷中屈肘取之。

次灸肩箅二穴各七壮，在两肩头止中两骨间陷中。次灸支沟二穴各七壮，在手腕后二寸两骨间陷中。次灸合谷二穴各七壮，在手大指虎口两骨间陷中。次灸间使二穴各七壮，在掌后三寸两筋间。次灸阳陵泉二穴各七壮，在膝下骨前陷中。次灸阳辅二穴各七壮，在外踝上绝骨陷中。次灸崑崙二穴各七壮，在外踝后跟骨上陷中。

右以前主久风，卒风，缓急诸风，发动不自觉知，或心腹胀满，或半身不遂，或口噤 不言，涎唾自出，目闭耳聋，或举身冷直，或烦闷恍惚，喜怒无常，凡有风，皆灸之，神验，鼻交頞中一穴，针入六分，得气即写，留三呼，写五吸，不补，亦宜灸，然 不如针，

此主癫风角弓反张羊鸣大风青风面风如虫行卒风多睡健忘心中愦愦口噤闇倒

不识人黄疽急黄八种大风，此之一穴皆主之，莫不神验，慎酒麵生冷醋滑猪鱼蒜荞麦浆水。杂灸法　 凡风，灸上星二百壮，又前顶二百壮，百会一百壮，脑户三百壮，风府三百壮。凡大风，灸百会七百壮。凡百诸风，灸大椎平处两相二寸三分，以病人指寸量之，各一百壮。治风，耳后八分半有穴，灸一切风，若狂者亦差，耳门前灸百壮。

治卒病恶风欲死不言及肉痺不知人，灸第五椎名曰藏俞各一百五十壮。肩鹊曰，凡心风灸心俞各五十壮，第五节对心是也。肝俞，主肝风腹胀食不消化吐血酸削四肢羸露不欲食鼻耹目眴篦眉头胁下痛少腹急，灸百壮。大肠俞，主风腹中雷鸣大肠灌沸肠澼泄痢食不消化少腹绞痛腰脊疼强大小便难不能饮食，灸百壮，三报之。

治卒中恶闷热毒欲死，灸足大指横文，随年壮，若筋急不能行者，若内筋急灸内踝上 三十壮，外筋急灸外踝上三十壮，愈，若戴睛上插者，灸两目后眥二七壮。若不语，灸第三椎五百壮。若不识人，灸季肋头七壮。若眼反口噤腹中切痛，灸阴囊下第一横理十四壮。腋门二穴主风，灸五十壮亦可九壮。

治风身重心烦足胫疼，灸绝骨百壮，在外踝上三寸（一云四十又云一夫），凡卒中风口噤不开，灸机关二穴，在耳下八分近前，灸五壮，即愈，一云随年壮，僻者逐左右灸之。治头风摇动，灸脑后玊枕中间七壮。治猥退风偏风半身不随法，主偏风半身不随热风头风剌风手不上头捉物不得挽弓不开臂冷酸疼无力，针入八分，留三呼，写五吸，在膊骨头陷中平手取之，偏风不随，可至二百壮，过多则臂强慎酒肉五辛热食浆水。

又针曲池，入七分，得气即写，然后补之，太宜灸日十壮至一百壮止，十日更报下少至二百壮。又针列缺，入三分，留三呼，写，五吸亦可灸之，日七壮至一百，总至三百壮。阳池，上一夫两筋间陷中主剌风热风耳聋鸣手不仁冷风手战偏风半身不随，阳池支沟，下一夫覆腕当文宛宛中亦主或因损后把捉不得，针入三分，留三呼，写五吸，忌灸。商丘，在内踝前陷中，主偏风痺，脚不得履地剌风头风热风阴痺，针入三分，留三呼，写五吸，疾出之，忌灸。

偏风半身不随，脚重热风，疼不得履地，针入四分，留三呼，得气，即写，疾出针於 痕上灸之良，七壮。灸猥退风半身不随法先灸天掫，次大门，脑后尖骨上一寸，次承浆次风池，次曲池，次手髓孔腕后尖骨头 宛宛中，次手阳明大指奇后，次脚五册屈两脚膝腕文，次脚髓孔足外踝后一寸，次足阳明足拇指奇三寸，各灸百壮，若有手足患不随。

灸百会，次本神，次肩箅，次心俞，次手少阳，次足外踝下容爪外，并依左右五百壮，面上游风如虫行，习习然起，则头旋眼暗，头中沟垄起，灸天掫，次两肩上一寸当瞳人，曲眉在两眉间，次手阳明，次足阳明，各灸二百壮。

时行法第八（法四首）

初得一日二日，但灸心下三处，第一去心下一寸名巨阙，第二去心下二寸名上管，第三去心下三寸名胃管，各灸五十壮，然或人形小大不同，恐寸数有异，可以绳度之，随其长短寸数最佳，取绳从心骨鸠尾头少度至脐乳，中屈之取半，当绳头名胃管，又中屈更为二分从胃管向上度是上管，上度取一分是巨阙，大人可五十壮，小儿可一七二七壮，随其年灸，以意量之。若病者三四日以上，宜先灸囟上二十壮，以绳度鼻正上尽发际中屈绳断去半，便从发际度入发中灸绳头名天掫，又灸两颞鬡，又灸风池，又灸肝俞百壮，余处各二十壮。又灸太冲三十壮，神验无比。豌肉疮灸两手腕研子骨尖上三壮，男左女右。

黄疸第九（法一十一首）

脣里正当承浆边，逼齿齗针三悰，治马黄黄疸。颞鬡在眉眼尾中间上下有来去络糗，是针灸之治疸气温病，夹人中火针，治马黄疸通身并黄语音已不转者。灸钱孔百壮，度乳至脐中屈肋头骨是，灸百壮治黄疸。夹承浆两边各一寸，治马黄急疫。灸太冲七壮（又云针灸随便）。又灸风府热府肺俞心俞肝俞脾俞肾俞男阴缝拔阴反向上，灸治马黄黄疸，若女人玉门头是穴针灸无在。脚跟在白肉后际针灸随便，治马黄黄疽。臂石子头还取病人手自捉臂从腕中大渊文向上一夫接白肉际，灸七壮，治马黄黄疸。黄疸灸第七椎七壮，黄汁出。

疟病第十（法一十三首）

疟，灸上星及大椎，至发时令满百壮，艾炷如黍米粒，俗人不解，务大炷也。又觉小异，灸百会七壮，若更发，更七壮，极难差，不过三灸。又灸风池二穴三壮。

又灸肾俞百壮。又灸三间在虎口第二指节下一寸，三年疟欲发，即下火。治一切疟，无问处所，仰卧以绳量两乳间中屈从乳向下灸度头，随年壮，男左女右。治疟，刺足少阴出血，愈。

治诸疟而糗不见者，剌十指间见血，血去必已，先视身赤如小豆者，皆取之。疟日西发者，临泣主之。疟实则腰背痛虚则鼻耹，飞扬主之。疟多汗腰痛不能俛仰目如脱项如拔，崑崙主之。灸一切疟，尺泽主之。凡疟有不可差者，从未发前灸大椎，至发时满百壮，无不差。
