# 千金翼方卷第十二

养性禁忌第一

论曰，张湛称养性缮写经方，在於代者甚众，嵇叔夜论之最精，然辞旨不会近，余之所言，在其义与事归实录以贻后，代，不违情性之欢，而俯仰可从，不弃耳目之好，而顾眄可行，使旨约而赡广，业少而功多，所谓易则易知，简则易从，故其大要，一曰啬神，二日爱气，三日，养形，四日导引，五日言论，六日饮食，七日房室，八日反俗，九日医药，十日禁忌，过此已往未之或知也。

列子曰，一体之盈虚消息，皆於天地，应於物类，故阴气壮则梦涉大水而恐惧，阳气壮则梦涉大火而燔鲋，阴阳俱壮则梦生杀，甚饱则梦与，甚飢则梦取，是以浮虚为疾者则梦扬，沈实为疾者则梦溺藉带而寝者则梦蛇飞鸟衔发者则梦飞，心躁者梦火，将病者梦饮酒歌舞，将衰者梦哭，是以和之於始治之，於终，静神灭想，此养生之道备也。

彭祖曰，每施写讫辄导引以补其虚，不尔，血糗髓脑日损犯之者生疾病，俗人不知补写之义故也，饮酒吐逆，劳作汗出，以当风卧湿，饱食大呼，疾走举重，走马引强，语笑无度，思虑太深，皆损年寿，是以为道者务思和理焉，口目乱心，圣人所以闭之，名利败身，圣人所以去之，故天老曰，丈夫处其厚不处其薄，当去礼去圣守愚以自养，斯乃德之源也。

彭祖曰，上士别茥，中士异被，服药百裹，不如独卧，色使目盲，声使耳聋，味使口爽，苟能节宣其宜适，抑扬其通塞者，可以增寿，一日之忌者暮无饱食，一月之忌者暮无大醉，一岁之忌者暮须远内，终身之忌者暮常护气，夜饱损一日之寿，夜醉损一月之寿，一接损一岁之寿，慎之，清旦初以左右手摩交耳，从头上挽两耳又引发，则面气通流，如此者令人头不白耳不聋。

又摩掌令热以摩面，从上向下二七过，去皯气令人面有光，又令人胜风寒，时气寒热头痛百疾皆除，真人日欲求长生寿考服诸神药者，当须先断房室，肃斋沐浴熏香，不得至丧孝家及产乳处，慎之慎之，古之学道者所以山居者良以此也。

老子曰，人欲求道，勿逆六不祥凶，大小便向西一逆，向北二逆，向日三逆，向月四逆，仰视日月星辰五逆，夜半裸形一不祥，旦起瞋心二不祥，向魤骂詈三不祥，以足内火四不祥，夫妻昼合五不祥，盗师父物六不祥，旦起常言善事，天与之福，勿言柰何及祸事。

名请祸，慎勿茥上仰卧大凶，卧伏地大凶，饱食伏地大凶，以匙筋击盘大凶，大劳行房室露卧，发癫病，醉勿食热，食毕摩腹能除百病，热食伤骨，冷食伤肺，热无灼脣，冷无水齿，食毕行步踟蹰则长生，食勿大言，大饱血糗闭，卧欲得数转侧，冬温夏凉慎勿冒之，大醉神散越，大乐气飞扬，大愁气不通，久坐伤筋，久立伤骨，凡欲坐先解脱右靴履大吉，用精令人气乏，多睡令人目盲，多唾令人心烦，贪美食令人泄痢，沐浴无常不吉，沐与浴同日凶，夫妻同日沐浴凶，说梦者凶。

凡日月蚀救之吉，活千人，除殃活万人，与天地同功，日月薄蚀大风大雨虹蜺地动雷电霹雳大寒大雾四时节变，不可交合阴阳，慎之。凡夏至后丙丁日冬至后庚辛日，皆不可合阴阳，大凶。凡大月十七日小月十六日，此各毁败日，不可交会，犯之伤血糗。月二日三日五日九日二十日，此生日也，交会令人无疾，凡新沐远行及疲饱食醉酒大喜大悲男女热病未差，女子月血新产者，皆不可合阴阳，热疾新差，交者死。

老子曰，凡人生多疾病者是风日之子，生而者是晦日之子，在胎而伤者是朔日之子，生而母子俱死者是雷霆霹雳日之子，能行步有知而死者是下旬之子，兵血死者是月水尽之子，又是月蚀之子，虽胎不成者是弦望之子，命不长者是大醉之子，不癡必狂者是大劳之子，生而不成者是平晓之子，意多恐悸者是日出之子，好为盗贼贪欲者是禺中之子，性行不良者中之子，命能不全者是日昳之子，好诈反妄者是晡时之子，不盲必聋者是人定之子，天地闭气不通，其子死，夜半合阴阳生子上寿贤明，夜半后合会生子中聪明智惠，鸡鸣合会生子下寿剋父母，此乃天地之常理也。

天老曰，人禀五常形貌，而尊卑贵贱不等，皆由父母合会禀气寿也，得合八星阴阳各得其时者上也，即富贵之极，得合八星阴阳不得其时者中也，得中宫，不合八星阴阳得其时者下也，得下宫，不合此宿不得其时者则为凡人矣，合宿交会者非惟生子富贵，亦利身大吉，八星者，室参井鬼柳张房心，一云九宿也是月宿所在，此星可以合阴阳。

老子曰，人生大限百年，节护者千岁，如膏用小炷之与大炷，众人大言而我小语，众人多繁而我小记，众人悖暴而我不怒，不以不事累意，不临时俗之仪，淡然无为，神气自满，以此为不死之药天下莫我知也，勿谓闇昧，神见我形，勿谓小语，鬼闻我声，犯禁满千地收人形，人为阳善人自报之，人为阴善鬼神报之人为阳恶人自治之人，为阴恶鬼神治之。

故天不欺人示之以影，地不欺人示之以响，人生天地气中动作喘息皆应於天，为善为恶天皆鉴之，人有修善积德而遭凶祸者，先世之余殃也，为恶犯禁而遇吉祥者，先世之余福也，故善人行动择时日，至凶中得凶中之吉，入恶中得恶中之善，恶人行动择时日，至吉中反得吉之之凶，入善中反得善中之恶，此皆目然之符也。

老子曰谢天地父母法，常以辰已日黄昏时天晴日净，扫宅中甲壬丙庚之地，烧香北向稽首三过，口勿语但心中言耳，举家皆利，谢嘿云，孙某乙数负黄天之气象，上帝之始愿，合家男女大小前后所犯罪过，请为削除凶恶，在后进善人，某家大小身神安，生气还，常以此道大吉利，除祸殃。

老子曰，正月朔晓亦可於廷中向寅地再拜，垽曰，洪华，洪华，受大道之恩，太清玄门，愿还某去岁之年，男女皆三过自垽，常行此道，可以延年。论曰，神仙之道难致，养性之术易崇，故善摄生者常须慎於忌讳，勤於服食，则百年之内不惧於夭伤也，所以具录服饵方法以遗后嗣云。

养性服饵第二（方参拾柒首）

茯苓酥主除万病久服延年方

取山之阳茯苓，其味甘美，山之阴茯苓，其味苦恶拣得之勿去皮，去皮刀薄切，暴乾蒸令气溜，以汤淋之，其色赤味苦，淋之不已候汁味甜便止，暴乾擣筛得茯苓三斗，取好酒大斗一石蜜一斗和茯苓，未令相得，内壹石伍斗鮓，熟搅之百遍，密封之勿令泄气，冬月五十日夏月二十一日，酥浮於酒上，接取酥其味甘美如天甘露，可作饼大如手掌，空屋中阴乾，其色赤如枣，肌食一饼终日不飢，此仙人度荒世药取酒封闭以下药名茯苓酥。杏人酥主万病除诸风虚劳冷方 取家杏仁其味甜香，特忌用山杏仁，山杏仁慎勿用，大毒害人也。

家杏仁（壹石去尖皮两人者楝完全者若微有缺坏一颗不得用微火炒捣作细未取美

酒两石研杏仁取汁壹石五斗）右一味，以蜜壹斗拌杏仁汁煎极令浓与乳相似，内两硕鮓中搅之，密封泥勿令泄气与上茯苓酥同法，三十日看之酒上出酥也，接取酥内瓷器中封之，取酥下酒别封之，团其药如梨大，置空屋中作阁安之皆如饴餔状甚美，服之令人断穀.地黄酒酥令人发白更黑，齿落更生，髓脑满实，还年却老，走及奔马，久服有子方。胻肥地黄拾石，切擣取汁参石，麻子壹石擣作末，以地黄汁研取汁贰石柒斗，杏仁壹石去皮尖，两仁者擣作末，以麻子汁研取汁贰石伍斗，麴末参斗。

右四味，以地黄等汁浸麴七日，候沸，以米参石分作参分，投下饙一度，以药汁伍斗和饙酿酒如家酿酒法三日一投，九日三投，熟讫密封三七日，酥在酒上，其酥色如金，以物接取可得大升玖升酥，然后下鮔取酒封之，其槽令服药人食之，令人肥悦百病除愈，食糟尽乃服药酥，一服酒升壹匙酥温酒和服之，惟得喫白饭芜菁，忌生冷酢滑猪鸡鱼蒜其地黄滓暴使乾，更以酒参升和地黄滓擣之，暴乾户饼服之。造草酥方 杏仁（壹斗去皮尖两人者以水一斗研绞取汁）、

胻肥地黄（斤熟擣绞取汁壹斗）、麻子（壹斗末之以水壹斗研绞取汁）

右三味，汁九参斗，着麴壹斤米参斗，酿如常酒味是正熟出以鮓盛之，郎酥凝在上，每服取热酒和之，令酥消尽。（服之弥佳）

真人服杏子丹玄隐士学道断穀以当米酊方

上粳米（参斗净淘沙炊作饭乾暴磑纱筛下之）、杏仁（参斗去尖皮两仁者暴乾捣以水伍升研之绞取汁味止）

右二味，先煎杏仁汁令如稀麵糊置铜器中，内粳米粉如稀粥，以煻火煎自旦至久搅勿停手，候其中水气尽则出之，阴乾纸贮，欲用以暖汤贰升内药如鸡子大，置於汤中，停一炊久，敢食任意取足服之。服天门冬丸方　 凡天门冬苗作蔓有娕刺者，是採得当以酢浆水煮之，湿去心皮，暴乾擣筛，以水蜜中半和之，仍更暴乾，又擣末，水蜜中半和之，更暴乾，每取一丸含之有津液，辄咽之，常含勿绝，行亦含之，久久自可绝穀，禁一切食，惟得喫大麦。

服黄精方　 採黄精，须去苗下节，去皮取一节，隔二日增一节，十日服四节，二十日服八节，空腹服之，服讫不得漱口，百日以上节食，二百日病除，二年四体调，食酒肉五辛酥油，得食粳米糜粥淡食，除此之外，一物不得入口，山居无人之地法服时，卧食勿坐食，坐服即入头，令人头痛，服讫经一食须乃起即无所畏。

凡服乌麻，忌枣栗胡桃，得食淡麵，余悉忌，行道持诵作劳远行，端坐三百日，一切病除，七日内宜数见秽恶，於后不（畏损人矣）服芜菁子主百疾方。芜菁子（壹升肆升）、薤白（拾两）右二味，煮芜菁子暴乾擣筛切，薤臼白和蒸半日下擣一千一百三十杵，捻作饼重八两，欲绝榖，先食乃服，三日后食三饼以为常式，尽更合食勿使绝也。

华佗云母子三人丸方

云母粉、石锺乳（炼）、白石英、肉苁、石膏、天门冬（去心）、人参、续断、

昌蒲、菌桂、泽泻、秦艽、紫芝、五加皮、鹿茸、地肤子、署预、石斛、杜仲（灸）、

桑上寄生、细辛、乾地黄、荆花、柏叶、赤箭、酸枣仁、五味子、牛膝、菊花、

远志（去心）、萆解、茜根、巴戟天、赤石脂、地黄花、枸杞、桑螵蛸、菴捥子、

茯苓、天雄（炮去皮）、山茱臾、白朮、菟丝子、松实、黄耆、麦门冬（去心）、

柏子仁、荠子、冬瓜子、蛇茥子、决明子、菥啐子、车前子

右伍拾参味，皆用真新好者，并等分，随人多少，擣下细筛，炼白蜜和为丸如梧子，先食服十丸，可至二十丸日三，药无所忌，当勤相续不得废阙，百日满愈疾，久服，延年益寿，身体轻强，耳目聪明，流通荣卫，补养五藏调和六腑，颜色充壮，不知衰老，茜根当洗去土阴乾。

地黄荆花至时多採暴乾，欲用时相接取二石许，乃佳也吾尝服壹两剂大得力，皆家贫不济乃止，又时无药足，阙十五味，仍得服之，此药大有气力，常须预求，使足服而勿阙，又香美易服，不比诸药。周白水候散主心虚劳损令人身轻目明，服之八十日，百骨间寒热除，百日外无所苦，气力日益，老人宜常服之大验方。

远志（伍分去心）、白朮（柒分）、桂心（壹两）、人参（参分）、

乾薑（壹两）、续断（伍分）、杜仲（伍分灸）、椒（半两汗）、天雄（参分炮）、

茯苓（壹两）、蛇茥人（参分）、附子（参分炮去皮）、防风（伍分）、

乾地黄（伍分）、石斛（参分）、肉苁蓉（参分）、栝楼根（参分）、

牡蛎（参分熬）、石韦（参分去毛）、锺乳（壹两炼）、赤石脂（壹两）、

桔梗（壹两）、细辛（壹两）、牛膝（参分）

右贰拾肆味，擣筛为散，酒服钱五匕，服后饮酒壹升日二，不知更增壹钱匕，三十日身轻目明。

济神圆方　　茯神、茯苓、桂心、乾薑（各肆两）、昌蒲、远志（去心）、细辛、白朮、

人参（各参两）、甘草（贰两灸）、枣膏（捌两）

右壹拾壹味，皆擣筛，炼蜜和更擣万杵，每含壹丸如弹丸，有津咽之尽，更含之，若食生冷宿食不消增一丸，积聚结气呕逆心腹绞痛口乾胀酢咽吐呕皆含之，绝穀者服之学仙，道士含之益心力神验。

彭祖松脂方松脂（伍斤灰汁煮三十遍浆水煮三十遍清水煮三十遍）、

茯苓（伍斤灰汁煮十遍浆水煮十遍清水煮十遍）、

生天门冬（伍斤去心皮暴乾擣作末）、真牛酥（参斤炼三十遍）、

白蜜（参斤煎令沬尽）、蜡（参斤炼三十遍）

右陆味，擣筛以铜器重汤上，先内酥次下蜡，次下蜜，候消讫，次下诸药急搅之勿住手，务令大匀，讫，内瓷器中密封，勿令泄气，先一日不食，欲食须喫好美食令大饱，然后绝食，即服贰两二十日后服四两又二十日服八两细丸之，以得咽中下为度，第二度服四两为初，二十日又服八两又二十日服二两第三度服八两为初，以后二十日服二两，又二十日服四两，合二百八十日药成，自余服三丸将补不服亦得常以酥蜜消息美酒一升为佳，又合药须取四时王相，

特忌刑杀厌及四激休废等日大凶守中方

白蜡（壹斤炼之凡贰升酒为一度煎却恶物凡煎伍遍）、丹砂（肆两细研）、

蜜（壹斤炼之极净）右参味，合圆之如小枣大，初一日服三丸，三日服九丸，如此至九日止。茅山仙人服质多罗方。

（出益州导江县井茂洲山中）此有三种一者紫花根（八月採）、

二者黄花根亦黄（四月採）、三者白花（九月採）

右三种功能一种不别依法採根乾已擣筛且煖一合酒和方寸匕空腹服之，待药消方食日一服不可过之，忌昼日眠睡，三十匕为一剂，一月服。

第二方蜜（半合）、酥（半合）

右贰味，煖之和方寸匕服之，一法蜜多酥少，一方以三指撮为定，主疗诸风病，禁猪肉豉等，食之即失药力。第三方　 取散五两，生胡麻脂三升半投之，微火煖之勿令热，旦接取上油一合煖，空肚服之，日一服油尽取滓服之，主偏风半身不遂并诸百病延年不老。第四方　 煖水一合，和三指撮空腹日一服，主身羸瘦及恶疮癣疥并诸风。第五方　 煖牛乳一升，和方寸匕服之，日一服，主女人绝产无子发白更黑。第六方　 煖浓酪浆一合，和方寸匕服之，日一服主膈上痰饮水气诸风。

第七方　 以牛尿一合，煖和方寸匕服之，遣四人搦脚手，令气息通流，主五种癫，若重者从少服渐加至一匕，若候身作金色变为少年，颜若桃李，延年益寿。

右件服药时皆须平旦空腹服之，以静密室中，不得伤风及多语戏笑作务等事所食桃李粳米及新春粟禁一切鱼肉豉陈臭等物得食乳酪油，其药功说不能尽，久服神仙，八十老人状如少年，若触药发时身体胀满四肢强直，俱赤脱却衣裳，向火灸身得汗出，差。服地黄方　　生地黄（伍十斤）

右壹味，擣之，以水三升绞取汁澄去滓，微火上煎减半，即内好白蜜五升，枣脂壹升，搅令相得乃止每服鸡子大一枚，日三服，令人肥白美色。

又方　 生地黄（拾斤）右壹味，细切，以淳酒贰斗浸经三宿出暴令乾又浸酒中直令酒尽，又取甘草巴戟天厚朴乾漆覆盆子各一斤，各擣下筛和之，饭后酒服方寸匕，日三服加至二匕，使人老者还少强力延年。（千金无甘草）作熟乾地黄法别採地黄去鬚叶及细杨擣绞取汁以渍肥者，着甑中土及米无在以盖其上蒸之，一时出暴燥更内汁中又蒸之，一时出暴以汁尽止便乾之亦可直切地黄蒸之半日数数以酒洒之，使周匝，至夕出暴乾，可擣蜜丸服之。

种地黄法（并造）先择好肥地黄赤色虚软者，选取好地深耕之，可於蜡月预耕冻地弥佳，择肥大地黄根切断长三四分至一二寸许一斛可种一亩二月三月种之，作畦畤相去一尺，生后随后锄壅及数芸之，至九月十月视其叶小衰，乃掘取一亩得二十许斛择取大根水净洗，其细根及翦头尾辈亦洗之日暴令极燥小$F，乃以刀切长寸余白茅覆甑下蒸之，密盖上。

亦可囊盛土填之，从日一至暮，当日不尽者明日又择取蒸之，先时已擣其细碎者，取汁於铜器中煎之可如薄饴，将地黄内汁中周匝出暴乾，又内之汁尽止，率百斤生者合得三十斤，取初八月九月中掘者，其根勿令太老，强蒸则不消尽有筋糗，初以地黄内甑中时，用铜器承其下，以好酒淋洒地黄上令匝，汁后下器中，取以并和汁，最佳也。

王乔轻身方　 茯苓（壹斤）、桂心（壹斤）右贰味，擣筛炼蜜和酒服如鸡子黄许大，一服三丸，日一服。不老延年方　 雷丸、防风、柏子仁右参味，等分，擣筛为散，酒服方寸匕，日二，六十以上以亦可服二匕，久服，延年益精补脑，年未六十太盛勿服。饵黄精法　 取黄精，以竹刀剔去皮，自仰卧生服之尽饱为度，则不头痛若坐服则必头痛难，忍少食盐及一切鹹物佳。

饵朮方　 取生朮削去皮，炭火急灸令热，空肚饱食之全无药气可以当食不假山酊得饮水神仙，祕之勿传。

服齐州长石法，主赢瘦不能食，疗百病方。马牙石（一名乳石一名牛脑石本草名长石）右取黄白明净无瑕类者，擣密绢下勿令极筛恐太麤以壹石米合内一石水中於铜器中极搅令浊，澄少时接取上汁如清浆水色，置大器中澄如水色，去水内滓练袋中盛经一宿，沥却水如造埐脂法出日中暴之令乾仍白练袋盛之，其袋每一如掌许大，厚薄亦可。

於三斗斗米下蒸之再遍暴乾以手挼之，令众手研之即成，擎出每以酒服一大匙日三服，即觉患差，若觉触，以米汁煮滓石一鸡子大煮三沸去滓，顿服之夏月不能服散者服汤亦佳石出齐州历城县，药疗气痰饮不下食百病羸瘦皆差。

服杏仁法主损心吐血因即虚热心风健忘，无所记忆，不能食，食则呕吐，身心战掉，痿黄羸瘦进服补药，入腹呕吐并尽，不服余药，还死，乃得此方，服一剂即差，第二剂色即如初也。杏仁（壹升去尖皮及两仁者熬令色黄未之）、茯苓（壹斤未之）、

人参（伍两末之）、酥（贰斤）、蜜（壹升半）

右伍味，内铜器中，微火煎，先下蜜，次下杏仁，次下酥，次下茯苓，次下人参，调令均和，则内於瓷器中，空肚服之一合，稍稍加之以利为度，日再服忌鱼肉。

有因读诵思义坐禅及为外物惊恐狂走失心方酥（贰两）、薤白（壹握切）

右贰味，擣薤千杵，温酥和搅以酒一盏服之，至三七日服之佳得食枸杞菜羹薤白亦得作羹服讫而仰卧，至食时乃可食也，忌麵得力者非一。镇心圆主损心不能言语，心下悬急苦痛举动不安，数数口中腥客热心中百病方。防风（伍分）、人参（伍分）、龙齿（伍分）、

芎藭（壹两）、铁精（壹两）、当归（壹两）、乾地黄（伍分）、黄耆（壹两）、

麦门冬（伍分去心）、柏子仁（壹两）、桂心（壹两）、远志（伍分去心）、

白鲜皮（参分）、白朮（伍分）、雄黄（壹两研）、昌蒲（壹两）、茯苓（壹两）、

桔梗（壹两）、乾薑（伍分）、光明砂（壹两研）、锺乳（半两研）

右贰拾壹味，擣筛炼蜜和饮服梧子大五丸，渐加至十五丸，日贰服，稍加至三十丸，慎腥臭等，常宜小进食为佳，宜喫酥乳，倍日将息先须服汤，汤方如左。

玄参（参两）、乾地黄（参两）、黄魸（参两）、地骨皮（参两）、

苁蓉（参两）、丹参（伍两）、牛膝（参两）、五味子（参两）、

麦门冬（参两去心）、杏仁（廎两去皮尖）、细辛（参两）、磁石（伍两）、

生薑（参两切）、茯苓（参两）、橘皮（贰两）、韭子（半升）、柴胡（贰两去苗）

右壹拾柒味，鬙咀，以水三斗煮取三升，分为三服，后三日及更进丸，时时食后服，服讫即仰卧少时，即左右卧，及数转动须腰底安物令高，亦不得过久，斟酌得所，不得劳役身心气力，服药时乾食即且停一日，食讫用两三口浆水饮压之，服药时有异状貌起，勿怪之，服丸后二日风动，药气冲头两眼赤痛，久而不差者，依状疗之，法取枣根直入地二尺者白皮一握，水一升，煮取半升，一服即愈。五参圆主治心虚热，不能饮食，食即呕逆，不欲闻人语方。

人参（壹两）、苦参（壹两半）、沙参（壹两）、丹参（参分）、玄参（半两）

右五味，擣筛炼蜜和为丸，食讫饮服十丸如梧子大，日二，渐加至二十丸。治损心吐血方。

芎藭（贰两）、剭白（贰两）、生薑（贰两切）、油（伍合）、椒（贰合汗）、

桂心（壹两）、鼓（参合）、白粳米（肆合）

右捌味，鬙咀，芎桂贰味，以水四升煮取二升，内米油，又煎取一升，去滓，顿服慎麵.正禅方。春桑耳、夏桑子、秋桑叶右参味，等分擣筛，以水一斗煮小豆一升令大熟，以桑末一升如煮微沸，着盐豉服之，日三，饱服无妨，三日外稍去小豆，身轻目明无眠睡，十日觉远智通初地禅，服二十日至二禅定，百日得三禅定，累一年得四禅定，万相皆见，坏欲界观境界如视掌中，得见佛性。

服昌蒲方　　二月八日採取肥实白色节间可容指者，多取阴乾去毛，距择吉日擣筛百日，一两为一剂，以药四分蜜一分半酥和如稠糜柔弱，令极匀，内瓷器中密封口，埋穀聚中一百日，欲服此药须先服泻药，吐利讫，取主相日旦空肚服一两，含而咽之有力能消，渐加至三二两服药至辰已间药消讫，可食粳米乳糜，更不得喫之食。

若渴惟得饮少许熟汤，每日服药一顿食，若直治病差止，若欲延年益寿求聪明益智者，宜须勤久服之，修合服食，须在静室中勿喜出入及昼睡，一生须忌羊肉熟葵，又生症癖欬逆上气痔漏病，最良，又令人肤体肥充，老者光泽发白更黑面不皱身目明行疾如风，填骨髓，益精气，

服一剂寿百岁天竺摩揭陀国王舍城邑陀寺三藏法师跂摩米帝以大业八年与突使主至

武德六年七月二十三日为洛州大德护法师净土寺主矩师笔译出。

养老大例第三（论三首）

论曰，人之在生多诸难遘，兼少年之时乐游驰骋，情敦放逸，不至於道，焂然白首，方悟虚生，终无所益，年至耳顺之秋，乃食饵，然将欲颐性莫测据依追思服食者於此二篇中求之能庶几於道足以延龄矣，语云人年老有疾者不疗，斯言失矣，缅寻圣人之意，本为老人设方，何则，年少则阳气猛盛食者皆甘，不假医药，悉得肥壮至於年迈气力稍微，非药不救譬之新宅之与故舍，断可知矣。

论曰人年五十以上阳气日衰，损与日至，心力渐退，忘前失后兴居怠墯计授皆不称心，视听不稳多退少进，日月不等，万事零落，心无聊赖，健忘瞋怒，情性变异食饮无味，寝处不安，子孙不能识其情，惟云大人老来恶性不可谘谏是以为孝之道，常须慎护其事，每起速称其所须不得令其意负不快，故曰为人子者不植见落之木，淮南子日木叶落长年悲。

夫栽植卉木，尚有避忌况俯仰之闲安得轻脱乎。论曰人年五十以去，皆大便不利或常苦下痢有斯二疾，常须预防，若祕涩则宜数食葵菜等冷滑之物如其下痢，宜与薑韭温热之菜，所以老人於四时之中，常宜温食不得轻之，老人之性，必恃其老无有藉在，率多骄恣，不循轨度，勿有所好即须称情既晓此术当宜常预慎之，故养老之要，耳无妄听口无妄言身无妄动心无妄念，此皆有益老人也。

又当爱情每有诵念，无令耳闻，此为要妙耳又老人之道，常念善无念恶常念生无念杀，常念信无念欺养老之道，无作博戏强用气力无举重无疾行无喜怒，无极视无极听无大用意，无大思虑无吁嗟无叫唤无吟吃，无歌啸无啈啼，无悲愁，无哀恸无庆吊，无接对宾客，无预局席无饮兴，能如此者，可无病长寿斯必不惑也，又常避大风大雨大寒大暑大露霜霰雪旋风恶气能不触冒者，是大吉祥也。

凡所居之室必须大周密无致风鮕也，夫善养老者，非其书勿读非其声勿听，非其务勿行，非其食勿食，非其食者所谓猪宭鸡鱼蒜鱠生肉生菜白酒大酢大鹹也，常学淡食，至如黄米小豆，此等非老者所宜食故必忌之，常宜轻清甜淡之物，大小麦麵粳米等为佳又忌强用力齿坚硬脯肉，反致折齿破断之弊，人凡常不飢不饱不寒不热，善，行住坐卧言谈语笑寝食造次之间能行不妄失者，则可延年益寿矣。

养老食疗第四（方一十七首论五首）

论曰，卫氾称扁鹊云，安身之本必须於食，救疾之道惟在於药，不知食宜者，不足以全生，不明药性者，不能以除病，故食能排邪而安脏腑，药能恬神养性以资四气，故为人子者，不可不知此二事，是故君父有疾，期先命食以疗之，食疗不愈然后命药，故孝子须深知食药二性，其方在千金方（第二十六卷中）。

论曰，人子养老之道，虽有水陆百品珍羞，每食必忌於杂，杂则五味相挠，食之不已，为人作患，是以食敢鲜务令简少，饮食当令节俭，若贪味伤多，老人肠胃皮薄，多则不消，彭亨短气，必致霍乱，夏至已后，秋分已前，勿进肥浓羹臛酥油酪等，则无他矣，夫老人所以多疾者，皆由少时春夏取凉过多，饮食太冷，故其鱼脍生菜生肉腥冷物多损於人，宜常断之。

惟乳酪酥蜜，常宜温而食之，此大利益老年，虽然，卒多食之亦令人腹胀泄痢，渐渐食之。论曰，非但老人须知服食将息节度，极须知调身按摩，摇动肢节，导引行气，行气之道，礼拜一日勿住，不得安於其处以致雍滞，故流水不腐，户枢不蠹义在斯矣，能知此者可得一二百年故日，安者非安，能安在於虑亡，乐者非乐能乐在於虑殃，所以老人不得杀生取肉以自养也。

耆婆汤主大虚冷风羸弱无颜色方（一云酥蜜汤）酥（壹斤炼）、生薑（一合切）、

薤白（三握灸令黄）、酒（贰升）、白蜜（壹斤炼）、油（壹升）、椒（壹合汗）、

胡麻仁（壹升）、橙叶（壹握灸令黄）、豉（壹升）、糖（壹升）

右壹拾壹味，先以酒渍豉一宿，去滓，内糖蜜油酥於铜器中煮令匀沸，次内薤薑，煮令熟，次下椒橙叶胡麻，煮沸，下贰升豉汁，又煮一沸，出内瓷器中密封，空腹吞一合如人行十里，更一服，冷者加椒。服乌麻方　 纯黑乌麻及檀色者，任多少与水拌令润，勿使太湿，蒸令气遍即下，暴乾再蒸，往反九蒸九暴讫擣去皮作末，空肚水若酒服二方寸匕，日二服，渐渐不飢绝穀，久服，百病不生，常服延年不老耐寒暑。

蜜饵主补虚赢瘦之气力方 白蜜（贰升）、腊月猪肪脂（壹升）、胡麻油（半升）、乾地黄末（壹升）右四味合和，以铜器重釜煎，令可丸下之，服如梧桐子三丸，日三，稍加，以知为度，久服肥充益寿。服牛乳补虚破气方　 牛乳（参升）、毕拨（半两未之绵）右二味，铜器中取参升水和乳合，煎取参升，空肚顿服之，日一，二七日除一切气，慎麵猪鱼鸡蒜生冷，张澹云波斯国及大秦甚重此法，谓之悖散汤。

猪肚补虚赢之气力方肥大猪肚（壹具洗如食法）、人参（伍两）、椒（壹两汗）、

乾薑（壹两半）、钺白（柒两细切）、粳米（半升熟煮）

右六味，下筛合和相得，内猪肚中缝合，勿令泄气，以水壹斗半微火煮令烂熟，空腹食之，兼少与饭，一顿令尽，可服四五剂极良。论曰，牛乳性平，补血糗，益心长肌肉，令人身体康强润泽，面目光悦，志气不衰，故为人子者，须供之以为常食，一日勿阙常使恣意充足为度也，此物胜肉远矣。

服牛乳方锺乳（壹斤上者细研之如粉）、人参（参两）、甘草（伍两灸）、

乾地黄（参两）、黄耆（参两）、杜仲（参两灸）、苁蓉（陆两）、茯苓（伍两）、

麦门冬（肆两去心）、薯蓣（陆两）、石斛（贰两）　　右壹拾壹味，擣筛为散，以水伍升先煮粟，采柒升为粥，内散柒两，搅令匀和少冷水牛渴饮之令足，不足更饮水日一，余时患渴，可饮清水，平旦取牛乳之，生熟任意，牛须三岁以上七岁以下纯黄色者为上，余色者为下，其乳常令犊子饮之，若犊子不饮者，其乳动气不堪服也，其乳牛净洁养之，洗刷饮饲须如法用心看之。

慎蒜猪鱼生冷陈臭等物。有人频遭重病，虚羸不可平复，以此方补之甚效，其方如左。生枸杞根（细切一大斗以水一大石煮取六斗五升澄清）、白手骨（壹具）右二味，合之微火煎取伍大升，温酒服之，五日令尽，不是小小补益，一方单用枸杞根，慎生冷酢滑油腻七日。补五劳七伤虚损方。

白羊头啼（壹具以草火烧令黄赤以净绵急塞鼻）、胡椒（壹两）、

荜拨（壹两）、乾薑（壹两）、剭白（壹升切）、香豉（贰升）右陆味，先以水煮羊头蹄骨半熟，内药更煮，令大烂，去骨，空腹适性食之，日食一具，满柒具止，禁生冷鈆丹瓜果肥腻及诸杂肉湿麵白酒粘食大蒜一切畜血，仍慎食大酢滑五辛陈臭猪鸡鱼油等七日。疗大虚羸困极方　 取不中水猪肪一大升，内剭白壹茎，煎令剭黄止，候冷暖，如人体空腹，乎旦顿服之令尽，暖盖覆卧，至日晡后乃食白粥稠糜，过三日后服补药，其方如左。羊肝（壹具细切）、半脊骨

肉（壹条细切）、麴末（半升）、枸杞根（十斤切以水三大煮取一大去滓）　　右四味合和，下剭白豉汁调和羹法煎之如稠糖，空腹饱食之三服，时慎食如上。

补虚劳方 羊肝肚肾心肺（壹具以熟汤洗肚余细切之）、胡椒（壹两）、荜拨（壹两）、

豉心（半升）、剭白（两握去心切）、犁牛酥（壹两）右陆味合和，以水陆升缓火煎取三升，去滓，和羊肝等并汁皆内羊肚中，以绳急系肚口，更别作一绢袋稍小於羊肚盛肚煮之，若熟乘熟出，以刀子井绢袋刺作乳，沥取汁，空肚顿服令尽，余任意分作食之，若无羊五脏，羊骨亦可用之，其方如左。

羊骨（两具碎之）右以水一大石，微火煎取三斗，依食法任性作羹粥麵食。不食肉人油麵补大虚劳方　 生胡麻油（壹升）、浙粳米泔清（壹升）右贰味，微火煎尽泔清乃止，出贮之取三合，盐汁七合，先以盐汁和油令相得，麵一斤，如常法作　飥煮五六沸，出置冷水中，更　出盘上令乾，乃更一叶叶掷沸汤中，煮取如常法十度煮之，麵热乃尽，以油作臛浇之，任饱食。

乌麻脂主百病虚劳久服耐寒暑方乌麻油（壹升）、薤白（参升）

右贰味，微火煎薤白令黄去滓，酒服一合，百日充肥，二百日老者更少，三百日诸病悉愈。

服石英乳方　 白石英（拾伍两擣石如米枚以绵里密盛）右壹味，取牛乳三升水三升煎取三升，顿服之，日一度可二十遍煮乃一易之，擣筛以酒三升渍二七日服之，常令酒气相接，勿至於醉，以补人虚劳更无以加也，有力能多服一二年弥益，○ 凡老人旧患眼暗者，勿以酒服，药当用饮下之，目暗者，能终不与酒蒜即无所畏耳。

论曰，上篇皆是食疗而不愈，然后命药，药食两攻，则病无逃矣，其服饵如左。大黄耆圆主人虚劳百病，夫人体虚多受劳，黄耆至补劳，是以人常宜将服之方。黄耆、

柏子仁、天门冬（去心）、白朮、乾地黄、远志（去心）、泽泻、署预、甘草（灸）、

人参、石斛、麦门冬（去心）、牛膝、杜仲（灸）、薏苡仁、防风

茯苓、五味子、茯神、乾姜、丹参、肉苁蓉、枸杞子、车前子、山茱萸、狗脊、

萆薢、阿胶（灸）、巴戟天、菟丝子、覆盆子

右三拾壹味，各壹两，擣筛炼蜜丸酒服十丸，日稍加至四十圆性冷者加乾薑桂心细辛贰两，去车前子麦门冬泽泻，多忘者加远志昌蒲二两，患风者加独活防风芎藭二两，老人加牛膝杜仲萆薢狗脊石斛鹿茸白马茎各二两，无问长幼，常服勿绝，百日以内，慎生冷酢滑猪鸡鱼蒜油腻陈宿郁浥，百日后，惟慎猪鱼蒜生菜冷食，五十以上，虽暑月三伏时亦忌冷饭，依此法可终身常得药力不退，药有三十一味，合时或少一味两味亦得且服之。

彭祖延年柏子仁圆久服强记不忘方　　柏子仁（伍合）、蛇茥子、菟丝子、覆盆子（各半升）、石斛、

巴戟天（各贰两半）、杜仲（灸）、茯苓、天门冬（去心）、远志（各参两半）、

天雄（壹两炮去皮）续断、桂心（各壹两半）、昌蒲、泽泻、署预、人参、乾地黄、

山茱萸（各贰两）、五味子（伍两）、锺乳（参两成炼者）、肉苁蓉（陆两）

右贰拾贰味，擣筛炼蜜和丸如桐子大，先食服二十丸，稍加至三十丸，先斋五日乃服药，服后二十日，齿垢稍去白如银，四十二日面　泽，六十日曈子黑白分明尿无遗沥，八十日四肢偏润白发更黑腰背不痛，一百五十日意气如少年，药尽一剂，药力周至，乃入房内，忌猪鱼生冷酢滑。

紫石英汤主心虚惊悸寒热百病令人肥健方

紫石英（拾两）、白石英（拾两）、白石脂（参拾两）、赤石脂（参拾两）、

乾薑（参拾两）

右伍味，鬙咀皆完，用二石英各取一两，石脂等三味各取三两，以水参升合以微火煎，宿勿食，分为四服，日三夜一服，后午时乃食，日日依前秤取昨日药，乃置新药中共煮，乃至药尽常然，水数一准新药尽讫常水去滓，服之满四十日止，忌酒肉，药水皆用大升秤取汁亦用大升，服汤讫即行，勿住坐卧，须令药力遍身，百糗中行，若大冷者春秋各四十九日，服令疾退尽极须澄清服之。

论曰，此汤补虚除固冷莫过於此，能用之有如反掌，恐$L 者谓是常方轻易而每之，若一剂得差即止，若服多令人大热，即须服冷药厌之，宜审而用之。
