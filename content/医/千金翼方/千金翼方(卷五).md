# 千金翼方卷第五

妇人一

论曰妇人之病难疗，比之丈夫十倍费功，所以古人别立妇人之方焉是以今方具在四卷，一卷泛疗妇人，三卷专论产后，好学者宜细意用心观之，迺得苰其深趣耳。

妇人求子第一（论一首、方七首）

论曰，夫人求子者服药须有次第，不得不知，其次第者，男服七子散，女服荡胞汤，及坐药，并服紫石门冬丸，则无不得效矣，不知此者得力鲜焉。

七子散主丈夫风虚目闇精气衰少无子补不足方

牡荆子、五味子、菟丝子、车前子、菥啐子、石斛、薯蓣、乾地黄、杜仲（去皮炙）

鹿茸（炙）、远志（各贰两）、附子（炮去皮）、蛇茥子、芎藭（各壹两半）

山茱萸、天雄（炮去皮）、人参、茯苓、黄耆、牛膝（各伍分）、桂心（贰两半）

巴戟天（参两）、肉苁蓉（柒分）、锺乳（贰两茢亦得）

右贰拾肆味，擣筛为散，酒服方寸匕，日二，不知，加至二匕，以知为度，忌生冷醋滑猪鸡鱼蒜油麵，不能酒者，蜜和丸服亦佳，一方加覆盆子二两，行房法一依素女经，女人月信断一日为男，二日为女，三日为男，四日为女，以外无子，每日午时夜半后行事，生子吉，余时生子不吉。荡胞汤主妇人断绪二三十年，及生来无子并数数失子，服此皆有子长命无病方。

朴消、桃仁（去皮尖两人者熬）、茯苓、牡丹皮、大黄（各参两）、人参、桂心

芍药、厚朴（炙）、细辛、牛膝、当归、橘皮（各贰两）、附子（壹两半炮去皮）

哸虫（去翅足熬）、水蛭（各陆拾枚熬）

右壹拾陆味，捭咀，以酒五升水六升合渍一宿，煮取三升，分肆服，日参，夜一服，每服相去三时辰，少时更服如常，覆被少取汗，汗不出，冬月着火笼，必下积血及冷赤脓如赤小豆汁，本为妇人子宫内有此恶物令然，或天阴脐下痛，或月水不调，为有冷血不受胎，若斟酌下尽，气力弱大困不堪更服，亦一日二三服即止，如大闷不堪，可食酢饭冷浆一口即止，然恐去恶物不尽，不大得药力，若能忍服尽大好，一日后仍着导药。（千金更有桔梗甘草各贰两）

坐导药方

皂荚（壹两灸去皮子）、五味子、乾薑、细辛（各参两）、葶苈子（熬）

苦瓠（各参分千金作山茱萸）、矾石（烧半日）、大黄、戎盐、蜀椒（汗）

当归（各贰两）

右壹拾壹味，擣筛，内轻绢袋子中，如指许大，长三寸，盛药令满，内子门中，坐卧任意，勿行走急，小便时即去之，仍易新者，一日当下青黄冷汁，汁尽止，即可幸御，自有子，若未见病出，亦可至十日安之，（千金无葶苈一本又有砒霜三分）、着药后一日，迺服紫石天门冬丸。

紫石天门冬圆

紫石英（七日研之）、乌头（炮去皮）、天门冬（各参两去心）、乌贼鱼骨

牛膝（各壹两半）、人参、牡丹皮、桑寄生、乾薑、细辛、厚朴（炙）、食茱萸

续断（各五分）、署预（壹两半）、柏子仁（壹两）、牡荆子（千金作牡蒙）、

禹余粮、紫葳、石斛、辛夷心、卷柏、当归、芎藭、桂心、乾地黄、甘草（灸各贰两）

右贰拾陆味擣筛为末，炼蜜和丸如梧桐子，酒服十九日三，稍加至参拾丸慎如药法。

白薇丸主久无子或断绪上热下冷百病皆疗方

白薇、车前子（各三分）、泽兰、太一余酊、赤石脂、细辛、人参

桃仁（去皮尖熬）、覆盆子、麦门冬（去心）、白芷（各一两半）、紫石英

石膏（研）、峹木、菴鬉子、卷柏（各伍分）、蒲黄、桂心（各二两半）、当归

芎藭、蛇茥子（各一两）、乾薑、蜀椒（汗）、乾地黄（各三两）、茯苓、

远志（去心）、白龙骨（各二两）、橘皮（半两）

右贰拾捌味，擣筛为末，炼蜜和丸如梧桐子，酒服拾伍丸，日再，增至肆拾丸，以知为度，亦可增至伍拾丸，慎猪鸡蒜生冷醋滑驴马等肉，觉有娠则止，祕之，勿妄传也。

庆云散主丈夫阳气不足不能施化施化无成方

覆盆子、五味子（各贰升）、菟丝子（壹升）、白朮（熬令色亦变）

石斛（各三两）、天雄（壹两炮去皮）、天门冬（玖两去心）、紫石英（贰两）

桑寄生（肆两）

右玖味，擣筛为散，先食酒服方寸匕，日三，素不耐冷者，去寄生加细辛肆两，阳气不少而无子者，去石斛加槟榔拾伍枚，良。

承泽丸主妇人下焦三十六疾不孕绝产方

梅核仁、辛夷（各壹升）、葛上亭长（柒枚）、泽兰子（伍合）、溲疏、峹本（各壹两）

右陆味，擣筛为末，炼蜜和丸如大豆，先食酒服贰丸，日三，不知，稍增之，若腹中无坚积者，去亭长加通草壹两，恶甘者和药先以苦酒搜散，乃内少蜜，和为丸。

妇人积聚第二（方一十三首）

牡蒙丸主男子疝瘕女子血瘕心腹坚积聚乳余疾，小腹坚满贯脐痛，热中腰背痛，小便不利，大便难，不下，食有伏蛊胪胀肿，久寒热胃管有邪气方。

牡蒙、苁蓉、乌喙（炮去皮）、石膏（研）、藜芦（各三分）

巴豆（陆拾枚去心皮熬）、乾薑、桂心（各二两）、半夏（伍分洗）

右玖味，擣筛为末，别擣巴豆如膏，合诸药，令调和，擣至熟以饮服如小豆贰丸，日三，如不相得，入少蜜。

乌头丸主心腹积聚，膈中气闷胀满，疝瘕，内伤瘀血产乳众病及诸不足方。

乌头（炮去皮）、巴豆（去心皮熬各半两）、人参、消石（各壹两）

大黄（二两）、戎盐（壹两半）、苦参、黄芩、淣虫（熬）、半夏（洗）

桂心（各三分）

右壹拾壹味，擣筛为末，内蜜青牛胆汁拌和，擣三千杵，丸如梧桐子大，宿不食，酒服五丸，卧须酐，当下，黄者，心腹积也，青如粥汁者，膈上邪气也，下崩血如腐惤者，内伤也，赤如血者，乳余疾也，如蛊刺者，虫也，下已必渴，渴饮粥，飢食苏糜，三日后当温食，食必肥浓，四十日平复。乾薑丸治妇人瘕结胁肋下疾。

乾薑（壹两半）、芎藭、芍药（各贰两）、前胡（熬）、乾地黄（熬）

桃仁（熬去皮尖两仁者）、茯苓（各壹两）、人参、当归（各参两）

杏仁（熬去皮尖两仁者）、朴硝、蜀椒（汗）、蛴螬（熬）、剐虫（熬）

哸虫（去翅足熬）、水蛭（各壹合熬）

右壹拾陆味，擣筛为末，炼蜜和丸如梧桐子，未食，以饮服参丸，

可增至拾丸（千金用大黄柴胡各贰两无前胡地黄）

生地黄丸主妇人脐下结坚大如杯升，月经不通，发热往来，下痢羸瘦，此为气瘕也，若生肉症不可瘥，未生症者可疗方。

生地黄（参拾斤擣绞取汁）、乾漆（壹斤熬擣筛为末）

右二味相和微火煎，令可圆药成丸如梧桐子大，食后，

以酒服五圆（千金云服酎圆集验至七八圆止）

辽东都尉所上圆主脐下坚癖无所不疗。

恒山、巴豆（去心皮熬）、大黄（各壹分）、天雄（贰枚大者炮）

雚芦（壹两半一方贰两）、乾薑、人参、苦参、丹参、沙参、玄参、细辛

白薇（各酎分）、龙胆、牡蒙（各壹两）、芍药、附子（炮去皮）、狼牙、牛膝

茯苓（各伍分）

右贰拾味，擣筛为末，炼蜜和丸，宿勿食，酒服伍圆，日参，主大羸瘦而黄，月水不调，当十五日服之下长虫，或下种种病出，二十五日腹中所苦悉愈，肌肤充盛，五十日万病除矣，断绪者皆有子也。五京圆主妇人腹中积聚九痛七害，久寒腰中冷引小腹害食苦下，或热痢得冷便下方。

乾薑（参两）、黄芩（壹两）、吴茱萸（壹升）、附子（炮去皮）、狼毒、当归

牡蛎（各贰两熬）

右柒味，擣筛为末，炼蜜和圆如梧桐子大，酒日服伍圆，加至拾圆，此出京氏五君，故名五京圆，久患冷，当服之。鸡鸣紫圆主妇人腹中症瘕积聚。

大黄（贰两）、前胡、人参（各肆两）、皂荚（炙去皮子）、藜芦

巴豆（去皮心熬）、礜石（炼）、乌喙（炮去皮各半两）、代赭（伍分）

阿胶（壹两半炙）、桂心（壹分）、杏仁（去皮尖熬）、乾薑、甘草（各参分）

右壹拾肆味，擣筛为末，炼蜜和圆，鸡鸣时饮服壹圆，如梧桐子，日益壹圆，至伍圆止，仍从壹圆起，下白者风也，赤者症瘕也，青者疝也，黄者心腹病也，如白泔烂腐者水也。炭皮圆主妇人忧恚心下支满膈气，腹热月经不利血气上抢心欲呕不可眠懈怠不勤。

炭皮、芎藭（各壹分）、桂心、乾薑、乾漆（熬）、白朮（各壹分半）

蜀椒（汗）、黄芩、芍药、土瓜根、大黄（灸令烟出）、哸虫（各半两去翅足熬）

右壹拾贰味，擣筛为末，炼蜜和圆如梧桐子，饮服五圆，日参，不知，稍增之。七气圆主妇人劳气食气胃满气吐逆大下气，其病短气胃胁满气结痛，小便赤黄头重方。

葶苈子（熬）、半夏（各壹两洗）、大黄、玄参、人参、苦参、麦门冬（去心）

黄芩、乾薑、芎藭、远志（去心各壹两半）、消石（壹两）、瞿麦（壹两半）

右壹拾参味，擣筛为末，炼蜜和圆如梧桐子，以酒服陆圆，日一服，亦理呕逆，破积聚。半夏汤主嫪人粼满心下坚，咽中贴贴如有灸腐，咽之不下吐之不出方。

半夏（壹升洗）、生薑（伍两）、茯苓、厚朴（各肆两）

右肆味，鬙咀，以水陆升，煮取参升，分参服。（千金有苏叶贰两）厚朴汤主妇人下焦劳冷膀胱肾气损弱曰汁与小便俱出，厚朴如手大长肆寸去皮灸削，以酒伍升煮两沸，去滓，取桂心壹尺绢筛，内汁中调和，宿勿食，晓顿服之。

温经汤主妇人小腹痛方

茯苓（陆两）、芍药、土瓜根（各参两）、薏苡仁（半升）　　右肆味，鬙咀，以酒参升，渍一宿，晓加参升，水煎取贰升，分再服之。大补内黄耆汤主妇人七伤骨髓疼小腹急满，面目黄黑不能食饮，并诸虚不足少气心悸不安方。

黄耆、半夏（各参两洗）、大枣（参拾枚）、当归、乾地黄、桂心、人参、茯苓

远心（去心）、芍药、泽泻、五味子、麦门冬（去心）、白朮、甘草（各贰两炙）

乾薑（肆两）

右壹拾陆味，鬙咀，以水壹斗半，煮取贰升，壹服五合，日参。

妇人乳疾第三（六六首）

治乳坚方

当归、芍药、黄耆、蒺藜子、鸡骨、附子（炮去皮）、枳实（各贰两灸）

桂心（参两）、人参、薏苡仁（各壹两）

右壹拾味擣筛为散，酒服方寸匕，日三服。

治乳痈始作方

大黄、楝实、芍药、马蹄（炙）

右肆味，等分，擣筛为散，酒服方寸匕，取汗出差，

（广济云治乳痈大坚硬赤紫色衣不得近痛不可忍经宿乃消）

排脓散主乳痈方

铁粉、细辛、芎藭、人参、防风、乾薑、黄芩、桂心、芍药、苁蓉（各壹两）

当归、甘草（灸各伍分）

右壹拾贰味，擣筛为散，酒服方寸匕，日三，夜一服加至一匕半，服十日，脓血出多，勿怪，是恶物除。

生鱼薄乳痈方

生鲫鱼（长五寸）、伏龙肝、大黄、莽草（各陆两）

右肆味，别擣鱼如膏，下筛，三物更擣令调，以生地黄汁和如粥，傅肿上，日五六，夜二三。治乳痈，初有异则行此汤，并将圆补之即愈方。

麦门冬（壹升去心）、黄芩、黄耆、芍药、茯苓、甘草（炙）、通草（各贰两）

桑寄生、防风、人参（各参两）、糖（捌两）、大枣（拾枚）

右壹拾贰味，鬙咀，以水壹斗，煮取参升，去滓，内糖，分肆服。

次服天门冬圆

天门冬（伍两去心）、通草、黄耆、防风、乾地黄、桑寄生、人参（各贰两）

羌活（参两）、大黄（贰两半）、白芷（壹两半）、升麻（壹两半）、泽兰、茯神、

天雄（炮去皮）、黄芩、枳实（炙）、五味子（各壹两）

右壹拾柒味，擣筛为末，炼蜜和圆，酒服贰拾圆，日二加至参拾圆

妇人杂病第四（方一十三首）

治妇人断产方

故蚕子布壹尺，烧一味末，酒下，终身不复怀孕也。治妇人无故尿血方。

龙骨（伍两）

右壹味，擣筛为散，酒服方寸匕，空腹服，日三，久者贰拾（服愈）。

又方鹿角（屑）、大豆黄卷、桂心（各壹两）

右参味，擣筛为散，空腹酒服方寸匕，日三服。又方

舡故茹为散，酒服方寸匕，日三服，亦主遗屎。

治妇人遗尿不知出时方白薇、芍药（各贰两半）

右贰味，擣筛为散，酒服方寸匕，日三服。

又方矾石（熬）、牡蛎（熬各参两）

右贰味，擣筛为散，酒服方寸匕，亦治丈夫。

治妊娠得热病五六日小便不利热入五藏方葵子（壹升）、榆白皮（壹把切）

右贰味，水伍升煮五沸，服一升，日三服。

又方葵子、茯苓（各壹两）　　右贰味，擣筛为散水服方寸匕，日三，小便利，则止。

治妇人小便不通方葵子（贰升）、朴消（壹两）

右贰味，以水五升，煮取二升，分再服。

治妇人卒不得小便方杏仁柒枚熬令变色去皮尖

右壹味，擣筛为散，以水服之，立下。又方　 紫菀为末，井花水服三指撮，立通。

治丈夫妇人转胞不得小便八九日方滑石（壹两碎）、寒水石（壹两碎）、葵子（壹升）

右参味，以水一斗煮取五升，服一升，即利。妇人经服硫黄圆忽患头痛项冷，冷歇心惈烦热，眉骨眼眥痒痛，有时生疮喉中乾燥四肢痛痒方。

栝楼根、麦门冬（去心）、龙胆（各参两）

土瓜根（捌两）、大黄（贰两）、杏仁（壹升去尖皮两仁熬）

右陆味，擣筛为末，别擣杏仁如泥，炼蜜和圆如梧桐子大，饮下拾圆，日三，稍加至二十圆。

妇人面药第五（论一首方三十九首）

论曰，面脂手膏，衣香藻豆，仕人贵胜，皆是所要，然今之医门极为祕惜，不许子弟泄漏一法，至於父子之间亦不传示，然圣人立法，欲使家家悉解，人人自知，岂使愚於天下，令至道不行，拥蔽圣人之意，甚可怪也。

面脂主面及酏黶黑皯，凡是面上之病悉皆主之方。

丁香（拾分）、零陵香、桃仁（去皮）、土瓜根、白歛、白芨、栀子花、沈香

防风、当归、辛夷、麝香（研）、芎藭、商陆（各参两）、白芷、萎蕤、菟丝子

甘松香、藿香（各拾五分）、蜀水花、青木香（各贰两）、茯苓（拾肆分）、木兰皮

峹本、白殭蚕（各贰两半）、冬瓜仁（肆两）、鹅脂、羊髓（各壹升半）

羊肾脂（壹升）、猪酤（陆具）、清酒（伍升）、生猪肪脂（参大升）

右参拾贰味，切，以上件酒挼猪酤汁，渍药一宿於脂中，以炭火煎三上三下，白芷黄绵滤贮器中，以涂面。

面脂方　　防风、芎藭、白芷、白殭蚕、峹本、萎蕤、茯苓、白歛、细辛、土瓜根、栝楼仁

桃仁（去皮尖）、蜀水花、青木香、当归、辛夷（各半两）、鹅脂（壹升）

羊肾脂（壹升）、猪脂（贰升）

右壹拾玖味，细切绵里，酒二升渍一日一夜，内脂中，急火煎之，三上三下，然后缓火一夜，药成去滓，以寒水石粉半两内脂中，以柳木篦熟搅，任用之。

又方 杏仁（贰升去皮尖）、白附子（参两）、密陀僧（贰两研如粉）、

生白羊髓（贰升半）、真珠（拾肆枚研如粉）、白鲜皮（壹两）、鸡子白（柒枚）

胡粉（贰两以帛肆重裹壹石米下蒸之熟下阴乾）

右捌味，以清酒贰升半，先取杏仁盆中研之如膏，又下鸡子白研二百遍，又下羊髓研贰百遍，擣筛诸药内之，研五百遍至千遍，弥佳，初研杏仁即少少下酒薄，渐渐下使尽，药成，以指捻看如脂，即可用也，草药绢筛直取细如粉佳。

又方　　当归、芎藭、细辛（各伍分）、蜀水花、密陀僧、商陆、辛夷、木兰皮、栝楼、

白殭蚕、峹本、桃花、香附子、杜蘅、鹰屎、零陵香、萎蕤、土瓜根（各参分）

麝香、丁香（各半两）、白朮（贰两）、白芷（柒分）、白附子、玉屑（各壹两）

鹅脂（在合）、鹿髓（壹升）、白蜡（肆两）、猪膏（贰两）、羊髓（壹升）

右贰拾玖味，细切，醋浸密封一宿，明晓，以猪膏煎三上三下，以白芷黄为药成，去滓搅数万遍，令色白，傅面，慎风日，良。

面膏方

杜蘅、牡蛎（熬一云杜苦）、防风、峹本、细辛、白附子、白芷、当归、木兰皮

白朮、独活、萎蕤、天雄、茯苓、玉屑（各壹两）、菟丝子、防己、商陆、栀子花

橘皮（一云橘仁）、白歛、人参（各参两）、甘松香、青木香、藿香、零陵香

丁香（各贰两）、麝香（半两）、白犬脂、白鹅脂（茢鹅脂以羊髓代之）

牛髓（各壹升）、羊酤（参具）

右参拾贰味，以水浸膏髓等五日，日别再易水，又五日，日别一易水，又十日，二日一易水，凡二十日止，以酒壹升，挼羊酤令消尽去脉，乃细切香於瓷器中浸之，密封一宿，晓以诸脂等合煎三上三下，以酒水气尽为候，即以绵布绞去滓，研之千遍，待凝乃止，使白如雪，每夜涂面，昼则洗却，更涂新者，

十日以后色等桃花（外台有冬瓜仁蘼芜花无白歛人参）

面膏主有魢魼及毢瘰并皮肤皴劈方

防风、峹本、辛夷、芍药、当归、白芷、牛膝、商陆、细辛、密陀僧、芎藭

独活、鸡舌香、零陵香、萎蕤、木兰皮、麝香、丁香、未穿真珠（各壹两）、蕤仁

杏仁（各贰两去皮尖）、牛髓（伍升）、油（壹升）、腊月猪脂（参升炼）

峷鹿脑（各壹具若无峷鹿羊脑亦得）

右贰拾伍味，先以水浸脑髓使白藿香以上，鬙咀如麦片，乃於脑髓脂油内煎之，三上三下，即以绵裹搦去滓，乃内麝香及真珠末，研之千遍凝即涂面上甚妙。

（今据药止二十六味后云藿香以上而方中无藿香必脱漏参味也）

又方

香附子（拾枚大者）、白芷（壹两）、零陵香（贰两）、茯苓（壹大两细切）

蔓菁油（贰升无即猪脂代之）、牛髓羊髓（各壹斗）、白蜡（捌两）、麝香（半两）

右玖味切，以油髓微火煎五物，令色变，去滓，内麝香，研千遍，凝，每澡豆洗面而涂之。

面药方

朱砂（研）、雄黄（研）、水银霜（各半两）、胡粉（贰团）、黄鹰屎（壹升）

右伍味，合和净洗面，夜涂之，以壹两药和面脂令稠如泥，先於夜欲卧时，澡豆净洗面，并手乾拭，以药涂面，厚薄如寻常涂面厚薄，乃以指细细熟摩之，令药与肉相入，乃卧，一上经五日五夜勿洗面，止就上作粧即得要不洗面，至第六夜洗面涂一如前法，满三度洗更不涂也，一如常洗面也，其色光净，与未涂时百倍也。

悦泽面方　　雄黄（研）、朱砂（研）、白殭蚕（各壹两）、真珠（拾枚研末）

右肆味，并粉末之，以面脂和胡粉，内药和搅，涂面作粧，晓以醋浆水洗面讫，乃涂之，三十日后如凝脂，五十岁人涂之，面如弱冠，夜常涂之勿绝。

令面生光方密陀僧研以乳煎之涂面即生光

令面白媚好方白附子、白芷、杜若、赤石脂、白石脂、杏仁（去皮尖）、桃花

瓜子、牛膝、鸡矢白、萎蕤、远志（去心）

右膏拾贰味，各三分擣筛为末，以人乳汁一升白蜜一升和，空腹服柒圆，日三服。

鹿角涂面方鹿角（壹握）、芎藭、细辛、白歛、白木、白附子、天门冬（去心）

白芷（各贰两）、杏仁（贰柒枚去皮尖）、牛乳（参升）

右壹拾味，鹿角以水渍之百日令软，魽内乳中，微火煎之，令汁竭出角，以白练袋盛之，余药勿收，至夜，取牛乳石上摩鹿角涂面，晓以清浆水洗之，令老如少也。（一方用酥参两）急面皮方　 大猪蹄一具治如食法，水二升清浆水一升不渝，金中煎成胶以洗面，又和澡豆，夜涂面，晓以浆水洗，令面皮急矣。

治妇人令好颜色方女菀（贰两半）、鈆丹（伍分）

右贰味，擣筛为散，酒服一刀圭，日再服，男十日，女二十日，知则止黑色皆从大便出，色白如雪。

又方白瓜子（伍分）、白杨皮（参分）、桃花（壹两）

右参味，擣筛为散，以饮服方寸匕，日三服，三十日面白，五十日手足白，一云，欲白加瓜子，欲赤加桃花。

令人面手白净澡豆方白鲜皮、白殭蚕、白附子、鹰矢白、白芷、芎藭、白朮

青木香（一方用峹本）、甘松香、白檀香、麝香、丁香（各参两）、桂心（陆两）

瓜子（壹两一方用土瓜根）、杏仁（参拾枚去皮尖）、猪酤（参具）

白梅（参柒枚）、冬瓜仁（伍合）、鸡子白（柒枚）、麵（参升）

右贰拾味，先以猪酤和麵暴令乾，然后合诸药擣筛为散，又和白豆屑二升，用洗手面，十日内色白如雪，二十日如凝脂。（千金有枣参拾枚无桂心）

又方麝香（贰分）、猪酤（两具）、大豆黄卷（壹升伍合）、桃花（壹两）

菟丝子（参两）、冬葵子（伍合一云冬瓜子）、白附子（贰两）、木兰皮（参两）

萎蕤（贰合）、栀子花（贰两）、首蓿（壹两）

右壹拾壹味，以水浸猪酤三四度易水，血色及浮脂尽乃擣诸味为散，和令相得暴，擣筛，以洗手面，面净光润而香，一方若无前件可得者，直取苜蓿香一升，土瓜根商陆青木香各一两，合擣为散，洗手面大佳。　　澡豆方细辛（半两）、白朮（参分）、栝楼（贰枚）、土瓜根（参分）、

皂荚（伍挺炙去皮子）、商陆（壹两半）、冬瓜仁（半升）、雀矢（半合）

菟丝子（贰合）、猪酤（壹具去脂）、峹本、防风、白芒、白附子、茯苓

杏仁（去皮尖）、桃仁（去皮尖各壹两）、豆末（肆升）、麵（壹升）

右壹拾玖味，擣细筛以麵浆煮猪酤壹具令烂，取汁和散作饼子，暴之令乾，更熟擣细罗之，以洗手面甚佳。

又方丁香、沈香、青木香、桃花、锺乳粉、真珠、玉屑、蜀水花

木瓜花（各参两）、魾花、梨花、红莲花、李花、樱桃花、白蜀葵花

旋复花（各肆两）、麝香（壹铢）

右壹拾柒味，擣诸花，别擣诸香，真珠玉屑别研成粉，合和大豆末柒合，研之千遍，密贮勿泄，常用洗手面作粧，一百日，其面如玉光净润泽，臭气粉滓皆除，咽喉臂膞皆用洗之，悉得如意。

治面酤疮瘢三十年以上并冷疮虫瘢令灭方

斑猫（去翅足熬）、巴豆（去心皮熬各参枚）、胡粉、鹅脂、金洮沙、密陀僧

高良薑、海蛤（各参两）

右捌味，为粉，以鹅脂和夜半涂，晓以甘草汤洗之。

治面皯魼方矾石（烧）、硫黄、白附子（各壹两）

右参味，细研，以大醋一盏浸之一宿，净洗面涂之，慎风。

治面箦方白附子、青木香、麝香、由跋、细辛（各贰两）

右五味，细末，水和之涂面日三。（外台方无细辛）

又方木兰皮（伍两取厚者）、栀子仁（陆两）

右贰味，为散，以蜜浆服方寸匕，日三服。

治面酤甚如麻豆痛痒搔之黄水出及黑色黯黮不可去方

冬瓜子、柏子仁、茯苓、冬葵子

右肆味，等分，擣筛饮服方寸匕，日二服。（外台方无冬瓜子）

白膏主面魿酤疥痈恶疮方附子（拾伍枚）、蜀椒（一升）、野葛（一尺伍寸）

右参味切，醋渍一宿，猪膏一斤煎附子黄，去滓涂之，日三。

栀子圆治酒魿鼻酤方栀子仁（参升）、芎藭（肆两）、大黄（陆两）

好豉（熬参升）、木兰皮（半斤）、甘草（炙肆两）

右陆味，擣筛为末，炼蜜和圆如梧桐子，以饮服拾圆，日三服，稍加至贰拾伍圆。

又傅方疾蔾子、栀子仁、豉（各一两熬）、木兰皮（半斤一方无）

右肆味，为末，以醋浆水和之如泥，夜涂上，日未出时以煖水洗之，亦灭瘢痕。

又方鸬偳矢（一斤）

右壹味，擣筛，腊月猪脂和如泥，夜涂之。

飞水银霜方水银（一斤）、朴消（捌两）、大醋（半升）、黄矾（拾两）

锡（贰拾两成炼二遍者）、玄精（陆两）、盐花（参斤）

右柒味，先炼锡讫，又温水银令热，乃投锡中，又擣玄精黄矾令细，以绢筛之，又擣锡令碎，以盐花并玄精等合和，以醋拌之令湿，以盐花壹斤藉底，乃布药令平，以朴消盖上讫，以盆盖合，以盐灰为泥，泥缝固际乾之，微火三日，武火四日，凡七日去火，一日开之，扫取极须勤心守，勿令须箦间懈慢大失矣。

炼粉方

胡粉三大升，盆中盛水，投粉於中熟搅，以鸡羽水上扫取，以旧破鸡子拾枚去黄泻白於瓷悷中，以粉置其上，以瓷鮀密盖之伍升米下蒸之，乃暴乾研用傅面百倍省面有光。

灭瘢方衣鱼（二枚）、白石脂（壹分）、鴈屎（三分）、白附子（一分）

白殭蚕（半两）

右伍味，为末，腊月猪脂和傅，慎生冷风日，令肌腻。

灭瘢方丹参、羊脂

右贰味，和煎傅之，灭瘢神妙。

又方以蜜涂之佳

又方

取禹余酊半夏等分擣末，以鸡子黄和，先以新布拭瘢上令赤，以涂之，勿见鲅，涂之二十日，十年瘢并灭。

手膏方桃仁、杏仁（各贰拾枚去皮尖）、橘仁（壹合）、赤瓝（拾枚）

大枣（三拾枚）、辛夷、芎藭、当归、牛脑、羊脑、白狗脑（各贰两无白狗诸狗亦得）

右壹拾壹味，先以酒渍脑，又别以酒陆升煮赤瓝以上药，令沸停冷，乃和诸脑等，然后碎辛夷三味以绵里之，去枣皮核，合内酒中，以瓷器贮之，五日以后，先净讫，取涂手甚光润而忌近火灸手。治手足皴裂血出疼痛方

取猪酤着热酒中以洗之即瘥。

治冬月冒涉冻凌面目手足瘃坏及始热疼痛欲瘃方

取麦窠煮取浓汁热渍手足兼洗之一二五即度瘥。

治手足皴冻欲脱方椒、芎藭（各半两）、白芷（壹分）、防风（一分）

薑（一分作盐）

右伍味，以水肆升煎令浓，涂洗之三数遍即瘥。治冻伤十指欲堕方　 取马矢参升煮令麻沸渍冷易之半日愈。

熏衣浥衣香第六（方六首）

熏衣香方

薰陆香（捌两）、藿香、览採（各三两一方无）、

甲香（贰两）、詹糖（伍两）、青桂皮（伍两）

右陆味，末，前件乾香中，先取硬者黏湿难碎者，各别擣，或细切鬙咀使如黍粟，然后一一薄布於盘上，自余别擣；亦别布於其上，有须筛下者，以纱，不得木，细别煎蜜，就盘上以手搜搦令匀，然后擣之，燥湿必须调适，不得过度，太燥则难圆，太湿则难烧，湿则香气不发，燥则烟多，烟多则惟有焦臭无芬芳，是故香复须麤细燥湿合度，蜜与香相称，火又须微使香与绿烟而共尽。

浥衣香方沈香、首蓿香（各伍两）、丁香、甘松香、藿香、青木香、艾纳香

鸡舌香、雀脑香（各壹两）、麝香（半两）、白檀香（参两）、零陵香（拾两）

右壹拾贰味，各擣令加黍粟麸糠等物令细末，乃和令相得，若置衣箱中，必须绵里之，不得用纸，秋冬犹者，盛热暑之时令香速浥，凡诸早香不但须新，及时乃佳若欲少作者，准此为天率也。

乾香方丁香（壹两）、麝香、白檀、沈香（各半两）、零陵香（伍两）

甘松香（柒两）、藿香（捌两）

右柒味，先擣丁香令碎，次擣甘松香，合擣讫，乃和麝香合和浥衣。

五香圆并汤主疗一切肿下气散毒心痛方

丁香、藿香、零陵香、青木香、甘松香（各参两）、桂心、白芷、当归、香附子

槟榔（各壹两）、麝香（壹铢）

右壹拾壹味，擣筛为末，炼蜜和擣千杵，圆如梧子大，含咽令津尽，日三夜一，一日一夜用拾贰圆，当即觉香，五日身香，十日衣被香，忌食五辛，其汤法，取槟榔以前随多少皆等分，以水微微火上煮一炊久，大沸定，内麝香末壹铢勿去滓，澄清，服壹升，凡丁肿口中喉中脚底背甲下痈疽痔漏皆服之，其汤不瘥，作圆含之，数以汤洗之。（一方有豆蔻无麝香）

十香圆令人身体百处皆香方

沈香、麝香、白檀香、青木香、零陵香、白芷、甘松香、藿香、细辛、芎藭

槟榔、豆蔻（各壹两）、香附子（半两）、丁香（参分）

右壹拾肆味，擣筛为末，炼蜜和绵裹如梧子大，日夕含之，咽津味尽即止，忌五辛。

香粉方

白附子、茯苓、白朮、白芷、白歛、白檀（各壹两）、沈香、青木香、鸡舌香

零陵香、丁香、藿香（各贰两）、麝香（壹分）、粉英（陆升）

右壹拾肆味，各细擣筛绢下以取色青黑者，乃麤擣纱下贮粉囊中，置大合子内，以粉覆之，密闭七日后取之，粉香至盛而色白，如本欲为香粉者，不问香之白黑悉以和粉，粉虽香而色至黑，必须分别用之，不可悉和之，粉囊以熟双紃作之。

令身香第七（方一十三首）

香身方甘草（伍分炙）、芎藭（壹两）、白芷（参分）

右参味，擣筛为散，以饮服方寸匕，日三服，三十日口香，四十日身香。

又方瓜子、松根白皮、大枣（各壹两）

右参味为散，酒服方寸匕，日二服，百日衣被皆香。十日身香，二十日肉香，三十日骨香，五十日远闻香，六十日透衣香，

（一方有白芷）

治诸身体臭方竹叶（拾两）、桃白皮（肆两）

方贰味，以水壹石贰斗煮取五斗，浴身即香也。治诸腋臭方

伏龙肝为末，和作泥傅之，瘥。

又方　 牛脂和胡粉参合煎令可圆，涂之。

又方　 三年苦酒和石涂之。

又方　 赤铜屑以大醋和铜器中炒令极热以布裹熨腋下，冷则易之，瘥。

又方青木香（贰两）、附子、石灰（各壹两）、矾石（半两烧）、米粉（壹升）

右伍味，擣筛为散，如常粉腋良。又方　 马齿草壹束，擣碎以蜜和作团纸裹之以泥，纸上厚半寸，暴乾，以火烧熟破取，更以少许蜜和，仍令热，勿使冷也，先以生布揩之，然后药夹腋下令极痛，亦忍不能得，然后以手巾勒两臂着身即瘥。

石灰散方石灰（壹升）、青木香、枫香、薰陆香、丁香、阳起石（各贰两）

橘皮（贰两）、矾石（肆两）

右捌味，并熬，擣筛为散，以绵作袋，麤如肆指，长四寸，展使着药，先以布揩令痛，夹之也。

又方石灰（伍合）、马齿草（贰两）、矾石（参两烧）、甘松香（壹两）

右肆味，合擣筛，先以生布揩病上令黄汁出，拭乾，以散傅之，满三日瘥，永除。又方　 二月社日盗取社家糜馈一团猥地摩腋下三七遍掷着五道头，勿令人知　瘥，人知即不效。

生发黑发第八（方一十九首）

治发薄不生方

先以醋泔清洗秃处，以生布揩令火热，腊月脂并细研铁生煎三沸，涂之日三遍。

生发鬚膏方附子、荆实（各贰两）、松叶、柏叶（各参两）、乌鸡脂（参合）

右伍味，鬙咀，合盛新瓦瓶中，阴乾百日出，擣以马鬐膏和如薄粥，涂头发如泽法裹絮中，无令中风，三十日长。

生发膏令发速长而黑傅药时特忌风方

乌喙、莽草、续断、皂荚、泽兰、白朮、细辛、竹叶（各壹两）、防风、

辛夷（各壹两）、柏叶（细切肆两）、杏仁（别擣）、松叶（各参两）、猪脂（参升）

右壹拾肆味，切，先以三年大醋参渍令一宿，内药脂中，煎三上三下，膏成去滓，涂发及顶上。（千金有石南）

生发膏主发鬓秃落不生方

升麻、荠苨（各贰两）、莽草、白芷、防风（各壹两）、蜣蜋（肆枚）、马鬐脂

驴鬐脂、雄鸡脂（一云熊脂）、猪脂、狗脂（各伍合）

右拾壹味，药伍味，脂取成煎者，并切，以醋渍一宿，晓合煎之，沸则停火，冷更上，一沸停，三上三下，去滓傅头，以当泽用之三十日生矣。又方　 羊矢灰灌取汁洗之，三日一洗，不过十洗，即生矣。

治发落方。柏叶（切壹升）、附子（贰两）右贰味，擣筛猪脂和，作参拾圆，洗发时即内壹圆泔中，发不落，其药以布裹密器贮，勿令泄气。

长发方蔓荆子（参升）、大附子（参枚）

右贰味，鬙咀，以酒壹斗贰升渍之，盛瓷瓶中封头二十日，取鸡肪煎以涂之，泽以汁栉发，十日长一尺，勿逼面涂。

又方麻子仁（参升）、秦椒（参升）

右贰味，合以泔渍一宿，以沐发长矣。

又方麻子（贰升）、白桐叶（壹把）

右贰味，以米泔汁煮去滓，适寒温，沐二十日长矣。治发落方　 石灰参升，水拌令湿炒令极焦，停冷，以绢袋贮之，以酒参升渍之密封，冬二七日，春秋七日，取酒温服一合，常令酒气相接，七日落止，百日服之，终身不落新发生也。

又方　 桑白皮壹石，以水壹石煮三沸，以沐发三过即止。令白发还黑方。

陇西白芷、旋复花、秦椒（各壹升）、桂心（壹尺）

右肆味，擣筛为散，以井花水服方寸匕，日三服，三十日还黑，禁房室。又方　 乌麻九蒸九暴，擣末，枣膏和圆，久服之。又方。八角附子（壹枚）、大酢（半升）右贰味，於铜器中煎取两沸，内好矾石，大如碁子壹枚，消尽，内脂参两，和令相得，下之搅至凝，内竹筒中，拔白发，以膏涂上，即生黑发。

发黄方　 腊月，猪膏和羊矢灰蒲灰等分傅之，三日一为取黑止。

又方　 以醋煮大豆烂去豆煎冷稠涂发。

又方　 熊脂涂发梳之散头茥底，伏地一食顷，即出形尽当黑，用之不过一升。

染发方　 石榴参颗皮叶亦得针沙如枣核许大，醋陆升水参升，和药合煮，得壹千沸即熟灰汁洗乾染之。瓜子散治头发早白，又主虚劳脑髓空竭胃气不和诸藏虚绝血气不足故令人发早白，少而筭发及忧愁早白，远视鮂鮂风泪出手足烦热，恍惚忘误，连年下痢，服之一年后大验。

瓜子（壹升）、白芷（去皮）、当归、芎藭、甘草（炙各贰两）

右伍味，擣筛为散，食后服方寸匕，日三，酒浆汤饮任性服之（一方有松子贰两）
