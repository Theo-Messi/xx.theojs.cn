# 千金翼方卷第二十二

飞炼研煮锺乳及和草药服疗第一（方六首）

炼锺乳法　 锺乳无问厚薄，但令颜色明净光泽者，即堪入炼，惟黄赤二色不堪用，一斤置金银器中，可镇心益气，无者用瓷器亦得，大铛中着水，置乳器於水令没煮之，常令如鱼眼沸，水减更添，若薄乳三日三夜，若鴈齿及厚肥乳管者七日七夜，候乳色变黄白即熟，如疑生，更煮满十日为佳，煮讫出金银器，其铛内水尽黄浊，惃之勿令人服，若服此水，便戟人咽喉，伤人肝肺，令人头痛又令人下利，有犯者，噉猪肉即止，惃此黄汁，更着清水，还内上件乳器煮之，半日许出之，其水犹清不变即止，乳无毒矣。

研锺乳法　 取所炼锺乳，於瓷器中用玉鎚擣令碎，着水研之，水尽更添，常令如稀泔状，乳细者皆浮在上，麤者沉在下，复绕鎚研之易碎，满五日状如乳汁，至七八日其乳放白光，非常可爱，取少许置臂上拭之，状如捻书中白鱼滑自然白光出，便以水浇之，不随水落便熟，若得水而落者即生，更须研之，以不落为度，熟已，澄取暴乾，丸散任意服之。崔尚书乳煎锺乳主治积冷上气，坐卧不得，并疗风虚劳损，腰脚弱补益充悦强气力方。

锺乳（参两）右壹味，研如麵，以夹帛练袋盛稍宽容，紧系头，内牛乳壹大升中煎之，三分减一分即好，去袋空饮乳汁不能顿服，分为再服亦得，若再服，即取晚间食消时服之，如能顿服，即平旦尽之，不吐不利若稍虚冷人，即微下少鸭溏，亦无所苦，明旦又以一大升牛乳准前煎之，依法饵之，其袋子每煎讫即以少许冷水濯之，不然，气不通泄，如此三十度以上四十度以下即力尽。

其袋中滓和麵饲母鸡，取其生子食亦好，不然用浸药酒亦得，若有欲服白石英，并依此法，若患冷人即用酒煎，患热人即用水煎之，若用水及酒例须减半乃好，若用牛乳三分减一分，补益虚损无以加之，永不发动，忌食陈久败物，不可噉热麵猪鱼蒜等。

服锺乳酒方　 锺乳（参两取成炼上者）右一味，以无灰新熟清美酒一斗，於不津器中相和密封闭，冬七日夏三日，空腹温服三合，日再，渐加之，以知为度，十五六日可尽，将息节食，忌如前法。草锺乳丸方　 曹公方主五劳七伤损肺气急，主疗丈夫衰老，阳气绝，手足冷，心中少气，髓虚腰疼脚痺，身烦口乾不能食，服之安五藏，补肠胃能息万病，下气消食长肌和中方。锺乳（贰两别研令细）、菟丝子（壹两酒侵壹宿别擣）、石斛（壹两）、吴茱萸（半两）。

右四味，别擣筛为末，炼蜜丸如梧子，空腹服七丸，日再服之讫，行数百炙，温情酒三合饮之，复行二三百炙，口粼内热，热如定，即食乾饭豆酱，过一日，食如常，暖将息，不得闻见尸秽等气，亦不用食麤臭陈恶食，初服七日不可为房事，过七日后任性，然亦不宜伤多，服过半剂觉有效，即相续服三剂，终身更无所患，多房者加雄蛾三十枚，若失精者加苁蓉参两。服软生乳方（此乳名为甲乳）此乳力减者倍服之永不发，其乳长半寸以来，水浮者上，研依法令极细，即於仓米饭下蒸之，饭熟即止，任意服多少，一无禁忌，服乳者更石得服余石，当令人却致不和。

飞炼研煮五石及和草药服疗第二（方二十一首论一首）

服白石英方　 白石英（上者无问多少）右壹味，先以生绢袋盛，於七升米饭下甑中蒸四五遍，然后细擣，以密绢筛之，用玉槌研令细，入肉者澄取清水飞取，更以白练袋盛，急缝麵裹饭中蒸三遍，取猪脂壹斤，水浸十日，日两度易水，赤糗尽则休剥去薄膜，微火炼出，以白石英末和之，搅令相入，和酒服一匙，日二服，其飞石水，收取用煮粳米粥，任性喫酒多少，每须觉有酒气为佳。

烧白石英方　 白石英（壹大两）右以坩土锅子盛石盖头，炭火烧之，先取一瓷器贮二升无灰酒，烧石令赤，即投酒中待冷，任酒性多少饮之，好石可三两度乃弃之，安庭中，即云喫十两，令人年七十气方可共三二十时无别。

白石英和金银人参煮服方白石英（伍大两）、金（拾大两上熟生者毒）、银（四大两）、人参（贰大两全用）。右四味，取壹铁釜净洗，即下前药於釜中，先下水参大升，立壹杖入釜中令至底，水所浸者处即刻记，至更下水贰大斗柒升，水通前计参大斗，煎之如鱼眼沸，渐减之杖所刻处，即停火，急取湿土置釜底，取其汁，贮以不津器中，金银石等漉出，收取其人参随药汁细细喫之，其汁，每朝空腹服参大合，至暮服贰大合，每服之后，随性饮多少酒使药气行，欲作食饵亦任，忌仓米停滞陈臭之食，自外百无所忌。

石英和磁石浸酒服方白石英（伍大两泽州者）、磁石（伍大两无毛连针多者拾两亦得）。右贰味，各别擣令碎，各用两重帛练袋盛之，以好酒壹斗置不津器中，挂药浸经六七日以后，每日饮三两盃，常令体中微有酒气，欲加牛膝丹参杜仲生地黄吴茱萸黄耆等药者，各自量冷热及所患，并随所有者加之，仍随所加有忌者即禁之，余百无忌，中年以后，则鬚发黑腰疼耳聋悉差，其酒三五日后即渐添一二升，常令瓶满，所加草药疑力尽者任换之，经三四箇月疑石力稍微者，即更出擣碎还以袋盛，经半年后即弃之，准前更合。

煮石英服方　 石英（伍大两择州者）右壹味，打碎如小豆荞麦许大，去细末，更於水中淘洗令净，重帛练袋盛之，以绳系头，取五大升清水，於不津铁铛中煮之，煮时石袋不用着铛底，恐沙石煎坏，先以一杖横铛口，挂石袋着杖上，去底二三分许，煮取一升，汁置鮀中，经宿澄取清，平旦空腹顿服之，若以此汁煮稀粥服之亦佳，每服后可行三五百步，并饮三两盏清酒，又依前煮经二十度者，石即无力，可以布裹之，埋於南墙下深三尺，满百日又堪用，依前服之，然终不如新者。

服地黄石英酒作丸补益方（神秘）生地黄（拾十八斤十月採者细切）、石英（伍大两）、无灰清酒（贰斗）。右以坩土锅盛石英，烧令极赤，内着酒中，去石，以地黄内酒中浸之，经三日出之暴乾，复内酒中，以酒尽为度，惟留壹升许汁，擣地黄为末，以壹升残酒和末作丸，熟擣为佳，日二服，任食以意消息，极押热补益，百无禁忌亦不发动秘之心腑矣地黄取肥大者佳。

牛乳煮石英服方　 石英（三大两泽州者）、牛乳（壹大升）、水（参大斗）。右先下牛乳於铛中，即以生密绢四重作袋，盛石英系头下着乳中，即勿令袋着底，以杖则之为记讫，然后下水，以炭火涓涓煎之，水尽乳在，还以前杖则之，至刻即休，出石袋，以水濯之，其乳以绵滤之，令煖调适，每朝空腹细细服之，若患冷气，宜加八颗毕拨和煎之，大善，或以乳煮粥喫亦佳，如是经二十日，服即停，大补益身心，服者乃自知之。

紫石汤主心虚惊悸寒热百病令人肥健方 紫石英、白石英（各拾两）、乾薑、赤石脂、白石脂（各参拾两）。右伍味皆完用，石英等各取壹两，石脂等三味各取参两，以水三十升微火煎取二升，宿物食，分为四服，日三，夜一服，至午时乃可食，日日依前秤取，以昨日滓仍置新药中，其煮乃至药尽常然，水数一准新药，水药皆尽讫，常添水煮滓服之，满四十日止，忌酒肉，药水皆大秤斗，取汁亦大升，服汤讫，即行住坐卧，令药力遍身百糗中行，若患大冷者，春秋各四十九日服之，冷疾退尽极，须澄清服之。

论曰，此汤补虚除固冷，莫过於此，但能用之，有如反掌，恐后学者谓是常方，轻而侮之，若一剂得差则止，若伤多者，令人太热复须冷药押之，宜审用之未可轻也。石英汁作薑豉服方　 白石英（贰大两）、肥猪肉（参斤）。右以水捌升，煮石英，取五升，量煮猪肉得烂熟为度，取猪肉汁下葱豉，切肉作薑豉食之，一剂可六七日，喫令尽，二两石英三度煮之，第一度全用，第二度中破，第三度擣碎煮之，每煮用帛练袋盛之，石经三煮即换新者，二月以前，八月以后，皆可作之。

猪肚煮石英服方　 白石英（末以绢袋重盛缝却口）、生地黄（切）、生薑（细切）、人参（末各贰大两）、猪肚（一具净料理如食法）、豉（壹抄）、羊肉（半斤细切）、葱白（七茎细切）、新粳米（壹合）、蜀椒（四十九颗去目闭口者）。右壹拾味药并石英袋，内着猪肚中，急系口，勿使泄气及水入，以水二斗，煮取八升，即停，以药肚着盘上。

使冷，然后破之，如热破恐汁流出，先出石袋讫，取煮肚汁将作羹服，每年三度服，每服石英依旧，余药换之，分数一依初法，每服隔一两日不用，食木耳竹箴，又人年四十以下服二大两，年四十五十乃至六十以上加二两，常用，四月以后服之者，以石性重，服经两月后，石力若发，即接入秋气，石力下入五藏，腰肾得力，终无发理也。

石英饲牸牛取乳服方　白石英（大三斤以上亦得）右壹味，擣筛细研，经三两日研了，取壹牸牛十岁以上养犊者，惟瘦甚佳，每日秤一大两石末和剉豆与服，经七日即得取乳，每日空腹热服一升余者作粥，任意食之，百无所忌，以五月上旬起服大良，如急要，亦不待时节终无发也，其牛粪粪地随意种菜，还供服乳人喫之亦佳。石英粪地种菜食方　 白石英（伍大斤以下亦可）右壹味，擣研末，如前，取粪地种枸杞牛膝豆菜等，食之大益人。

炼白石英方白石英（伍小两为一剂取上党经瑕者佳）右壹味，擣石英使碎，着研药魞中，以水浸石湿遍，不须多着水，即研令细如粉讫，更着水，使石上厚半寸许，搅之使浑，澄定，泻澄水於一净器中，余麤者乃更细研之，还以水如前法，以细为限，最下者，即是恶石不堪用弃之，摠了又更一遍飞之了，可着日中及物藉之，安热灰上即乾，每以酒服二匕许，酒能使石不用和余药。

服白石英粉方 白石英（任多少莹净者）右研飞石如前，成粉讫，尝之不碜，捻之入肉者为细，不然，不堪服，以四两为一剂，取好白蜜和之，分为二十一丸，暴乾，帛练袋盛之，每先食三五匙粳米粥，即含咽一丸令消细末，以漱口咽之，服讫，须倍二十日将息，不得食臭秽，在长安日依此法服至春初，头痛额角如裂，即服两枣许紫雪立止。　　耆婆大士治人五藏六腑内万病及补益长年不老方紫石英（研壹两日）、白茯苓、

麦门冬（去心）、防风、芍药、甘草（炙各柒两）。右六味，治择擣筛为散，麦门冬擣令如饴，和散更擣千杵，又内少许蜜，更擣一千杵，令可丸如梧子，酒服七丸，日二服，服之一年，万病皆愈，二年骨髓满实，三年筋化为骨，肉变为筋，身轻目明，除风去冷，辟鬼神良，服之不绝，则寿年千岁，不老不衰而致神仙，然服忌慎须持五戒十善行慈悲心救护一切乃可长生，此等六药应六时合阳养阴常须服之，巳有疾病者依检六味之药即合服之，检勘诸经，此六味之药相生如母子和也，服之久久在人腹耳。

五石肾气丸治诸虚劳亦与前同治方　 白石英、紫石英、锺乳（各拾大分）、赤石脂、禹余酊（各贰两半）、署预、远志（去心）、细辛、茯苓、菟丝子（酒浸一宿）、苁蓉、附子（炮去皮）、乾地黄、乾薑、

桂心（各五分）、海蛤、白朮（各七分）、石斛（壹两半）、五味子、山茱萸、人参、续断、杜仲（炙）、泽泻、蛇床子、桔梗、牛膝、天门冬（去心）、鹿耳（酒浸炙）、当归（各三分）、甘草（半两炙）。

右三十一味，擣筛为末，炼蜜和丸如梧子大，服五丸，日二服，稍加至三十丸，以酒下佳。五石乌头丸，治男子五劳七伤诸积冷，十二风痺，骨节沉重，四肢不举，食饮减少，羸瘦骨立，面目焦黑，时时或腹内雷鸣，膀胱常满，或下青黄，经时不止，妇人产后恶血不尽，腹内坚强，诸劳少气，百病间发，或时阴肿，或即脱肛，及下出疼痛方。

锺乳（研炼）、紫石英（研炼）、白石英（研炼）、石硫黄（研各贰两半）、黄芩、白薇、白朮（各三分）、

矾石（贰两烧）、乾地黄（七分）、芍药，附子（炮各壹两去皮）、乌头（十五枚炮去皮）、吴茱萸（贰两半）、蜀椒（去目闭口者汗）、人参、细辛、

白石脂、赤石脂、山茱萸、天雄（炮去皮）、芎藭、麦门冬（去心）、前胡、半夏（洗）、龙骨、桂心（各五分）、远志（拾伍枚去心）、茯苓、黄连、当归、

紫菀、禹余酊、云母粉、甘草（炙各壹两半）。右参拾肆味，擣筛为末，炼蜜和丸如梧子大，酒服十丸，日三，不知，增之可至二十丸，以心热为知力也。

三石肾气丸锺乳、白石英、赤石脂、禹余酊、海蛤（并研炼各贰两半）、乾地黄、石斛、白朮（各壹两半）、桔梗、五味子、寄生、山茱萸、杜仲（炙）、牛膝、泽泻、

天门冬（去心）、蛇床子、当归（各参两）、人参、署预、远志（去心）、细辛、菟丝子（酒浸）、茯苓、苁蓉、附子（炮各壹两去皮）、乾薑、桂心（各伍两）、

甘草（半两炙）、鹿茸（贰两炙）。右参拾味，擣筛为末，炼蜜和，更擣二千杵，丸如梧子，酒服十五丸，稍加至三十丸，日二，忌如药法。五石更生散治男子五劳七伤，虚羸着床，医不能治，服此无不愈，惟久病者服之，其年少不识事，不事妄服之，明於治理能得药适可服之，年三十勿服，或肾冷脱肛阴肿服之尤妙。方　紫石英、白石英、赤石脂、锺乳、石硫黄、

海蛤（并研）、防风、栝楼（各贰两半）、白朮（柒分）、人参（参两）、桔梗、细辛、乾薑、桂心（各伍分）、附子（炮参分去皮）。右壹拾伍味，擣筛为散，酒服方寸匕，日二，中间节量以意裁之，万无不起，热烦闷可冷水洗面及手足身体，亦可浑身洗，若热欲去石硫黄赤石脂，即名三名更生一方言是寒食散，方出何侯，壹两分作三薄，日移一丈再服，二丈又服。

五石护命散治虚劳百病，羸瘦欬逆短气，骨间有热，四肢烦疼或肠鸣腹中绞痛，大小便不利，尿色赤黄，积时绕脐切痛急，眼眩冒闷恶寒风痺，食饮不消，消渴呕逆，胸中胁下满气不得息，周体浮肿，痺重不得屈伸，唇口青，手足逆，齿牙疼，产妇中风，及大肠寒，年老目暗，恶风头着巾帽，厚衣对火，腰脊痛，百病皆治，不可悉记甚良，能久服则气力强，壮延年益寿。方　紫石英（取紫色头如权蒲者上）、白石英（取如箭镞者上）、

锺乳（极白乳色者上）、石硫黄（取乾黄色烧有灰者）、赤石脂、海蛤、栝楼（各贰两半）、乾薑、白朮（各壹两半）、人参、桔梗、细辛（各伍分）、

防风、黑附子（炮去皮）、桂心（各参分）。右壹，拾伍味，皆取真新好者，各异擣筛巳乃出散，重二两为一剂，分三薄，净温淳酒服一薄，日移一丈再服一薄，如此三薄尽，须臾以寒水洗手足，药力行者痺便自脱衣冷水极浴，药力尽行，周体凉了，心意开明，所患即差，羸困着床，皆不终日愈矣，人有强弱，有耐药，若人羸弱者，可先小食乃服药，若人强，不须食也。

有至三剂药不行者，若病人有宿澼，宜先服消石大黄丸下之，乃可服散，服药之后，宜牵劳，若羸着床不能行者，扶起行之，常当寒食寒卧寒衣，能极寒益善，若寒药未发者不可浴也，浴则矜寒，使药噤不发，令人战掉，当温酒饮之起跳踊春摩出力，温乃浴解则止，勿过多也，又当数令食，无昼夜一日可六七食，若失食饮，亦令人寒，从食则温矣。

若老小上气及产妇卧不能起头不去巾帽厚衣对火者，服药之后便去衣巾，将冷如法勿疑，虚人易治，与此药相宜，实人勿服也，此药虽良，令人气力兼倍，然其难将适，大要在善将息节度，专心候按，不可失意，当绝人事，惟久病着床医所不治患厌病精意者乃可服耳，小病不能自劳者，必废失节度，慎勿服之，若伤寒大下后乃可服之，便极饮冷水，若产妇中风身体强痛不得动摇者，便温酒服一剂，因以冷水浴取差。

已浴之后，身有小痺，便以寒水浴使周遍，初得小冷，当小恶，得水之后，自当快之，当数食饮酒於意复悄悄不可快者，当复冷水浴，以病甚者水略不去体也，若病偏在一处，偏烦偏热偏冷偏痺及眩心腹满者，便以冷水逐洗於水下即可矣，如此尽昼夜洗药力尽乃止，凡服此药不令人吐也，病痛皆自冷，若膈上满欲吐者，便餔少冷食即安矣，服药之后，大便当变於常。

或小青黑色，此药功耳，勿怪之，若大温欲吐不可禁者，当吐，不可令人极也，明旦当更服，若洗浴晚者，药必失势不行，则冷不可强也，凡洗浴太早则药噤寒，太晚则吐乱，不可失适，寒则出力乃温洗，吐则速令洗冷，食若以飢为寒者食自温，常当将冷不可热向火，若误更衣卧即为逆，凡服此药，食皆须冷，惟酒令热，自从或一月而解或二十日而解之，当饮酒令体中薰薰不绝，当以淳酒，若饮薄酒及白酒，令人变乱，若病症瘕者，要当先下，乃可服药耳。

三石散主风劳毒冷补益诸病悉治之方紫石英、锺乳、白石英（并研各伍分）、白朮（参两半）、防风、桂心（各壹两半）、牡蛎（半两熬）、桔梗（壹两）、细辛、

茯苓、人参、附子（去皮）、栝楼、蜀椒（汗去目）、杜仲（炙）、乾薑（各参两）。右壹拾陆味，擣伍千杵，酒服方寸匕，日三，行百炙。

更生散治男子女人宿寒虚羸粼胁逆满，手足烦热，四肢不仁，食饮损少，身体疾病，乍寒乍热，极者着床四五十年服众药不差，此治万病，无不愈者悉，主之方。

锺乳、白石英、海蛤（各研）、赤石脂、防风、栝楼（各贰两半）、乾薑、白朮（各壹两半）、桔梗、细辛（各伍分）、人参、附子（炮去皮）、桂心（各参分）。

右壹拾参味，皆须新好州土者擣筛为散，囊盛四两为八薄，温酒和服一薄，须臾起行，随力所往，还欲坐卧，随意着衣乃卧，适体中所便，食时乃冷，不得热食，只得大冷，忌食猪肉羹臛汤麵，不得房室，诸禁忌之物皆不得食，服药后二十日复饮热食及房室，可渐随意，惟服药时不得耳，若头面中愦愦者，散发风中梳百余遍，一百三饮五合酒讫，日下晡渴，便饮酒噉脯饭，常令体中薰薰有酒势，手足烦热，可冷水洗之，加硫黄即邵靳散也。

服诸石药，及寒食散已，违失节度，发病疗之法合四十五条第三（论三首）。论曰，服石丸散及酒，亦有单服异石者，既见未即有效，谓不得药力，至后发动之日，都不自疑是石不肯作石法将息，乃作异治多致其患，略述将息节度法如后。

一或头痛欲裂者，由热食作癖故也，急下之，即差。

二或恶食臭如死物气，由温食作癖故也，急下之，下不差，仍速冷食强行，差。

三或两目欲脱者，由犯热在肝故也，急下之，自止。

四或咽中痛鼻塞清涕出者，由衣厚近火故也，但脱衣当风取冷石熨咽颡即止，不须洗之。

五或腰痛欲折者，由衣厚体温故也，宜水洗石熨。

六或大便难腹中坚如盘蛇，由犯温积久有乾粪不去故也，宜消酥蜜膏适寒温调服一二升，津润腹中即下，若不可更下，乃止。

七或头眩鮘欲蹶者，由衣厚犯热故也，宜针头冷水洗即止。

八或淋下不得小便者，由坐久下温乘骑下热入膀胱故也，但冷食饮冷水洗熨以冷石三两度即止，若不止，可下之，不下，杀人。

九或脚疼欲折者，由久坐下温故也，宜卧单床行役冷水洗，止。

十或患寒头掉不自支任者，由食少，药气行於肌肤，五藏失守，百糗摇动，与正气竞故也，乃强饮热酒以和其糗，强食冷饭以定其藏，强行动以调其关节，强洗以宣其拥滞，酒行冲遍，关机调柔，则了了心明也。

十一或腹胀欲死者，由久坐下热衣温，失食失洗不行故也，宜冷水洗当风取冷，即差，亦宜冷食。

十二或失气不可禁止者，由犯热不时洗故也，但冷洗之即差。

十三或心痛如剌者，由应食而不食，应洗而不洗，寒热相击，气结不通，聚在心中故也，宜任性，但饮热酒，令酒势得行，气息通达气得已行，以冷水淹布手巾，着所苦处温复易之，须臾自解，仍速冷食能多为善，诸痛之中，必痛最恶，急宜速救之，惟热酒为善，起沈滞於血糗之中，故当任力自温，更以冷水洗，即差。

十四或遗粪不自觉者，由下温热气上入胃腹故也，冷水洗即止。

十五或气绝口噤不得开者，由冷热交竞故也，病者不自知当须傍人救之，要以热酒灌之，咽中寒盛，酒入必还出，但频灌出复内，乃至半日许得酒下，差，不下，必死。

十六或食便吐出不得安住者，由癖故也，急下之，不下，杀人。

十七或小便稠数者，由热食及噉诸热物饼果肉之属故也，宜以冷水洗浴，少服栀子汤、差。

十八或下部臭烂者，由坐荐厚下热故也，坐冷水中即止。

十九或耳鸣如风声，又有汁出者，由自劳出力过度，房室不节，气上狿耳故也，但数数冷食，禁房室，即差。

二十或目痛如剌者，由热入胃肝狿眼故也，但数数冷食，清旦以小便洗之，三日即止。

二十一或口中伤烂舌强，而燥不得食味者，由食少榖气不足，药气积在胃管中故也，以栀子汤三剂即止。

二十二或脚指间生疮者，由着履袜太温故也，当履冷地冷水洗之，即止。

二十三或手足偏痛，诸骨节解，身体发痈及疮结核，由寝处久不自移徙，暴热偏并，聚在一处故也，若坚结极痛甚者痈发，如觉便以冷水洗之，冷石熨之，饮热酒散极热，数日以冷水洗不绝，乃差，洗之无限要差为期，若乃不差，取磨刀石如手许大，烧令赤，以投苦酒中，石自裂，细擣以冷水和涂之，日二三，止。

二十四或嗜卧不能自觉者，由久坐热闷故也，急起冷水洗冷食，自差。

二十五或夜不得眠者，由食少热在内故也，服栀子汤冷食，止。

二十六或饮酒不解，食不得下，乍寒乍热，不洗便热，洗之复又寒，甚者数十日，轻者数日，画夜不得寝息，愁悲恚怒惊悚恐惧恍惚忘误者，由温积久寝处失节，食热作癖内实，使热与药并行寒热交竞故也，虽以法救之，终不解也，昔皇甫氏曾如此，对食垂涕，援刀欲自刳未及得施，赖叔亲见，迫事不得行，退而自思，乃弩力强食饮冷水洗，即止，祸不成矣，当困时举家亲知莫能救解，赖三兄士元披方得三黄汤令服，大便下即差，自此常以救以急也。

二十七或脱衣便塞，着衣便热者，由脱着之间无适故也，当小寒便着，小热便脱，又洗之则醒勿忍，不依此者便发病也。

二十八或两腋下烂，由两臂相近故也，以物隔之冷水洗之冷石熨之，止。

二十九或呕逆咽中伤损，清血出者，由卧温食热故也，饮冷水冷石熨，咽即止。

三十或鼻中有气如断鸡子臭者，由热衣温食故也，但脱衣冷食冷水洗，即止。

三十一或齿齗肿，脣烂牙疼颊噤者，由犯热不时解故也，但当对风张口，使冷水入咽颡，冷水漱口三度，叩齿三十六通，止。

三十二或遍体患肿痛，不能自转徙者，由久停久息，久不饮酒药，气沈在皮肤之内，血糗不通故也，但饮热酒冷水洗自劳行，差，若极不能自行，使人扶强行，令肢节调柔乃止，虽行又不得令过，过则失度，热复洗之，要者酒为佳。

三十三或目暗无所见者，由饮食热居处太温故也，但冷食冷水洗脱衣，目自明也。

三十四或下痢如寒中者，由食饮犯热所致故也，人多疑是卒疾又滞癖，作者皆由犯热所为，慎勿疑也，速脱衣冷食饮热酒，即差。

三十五或百节酸疼者，由厚衣被温故也，但卧单床薄被着单故衣，差虽冬寒常须散发受风冷石熨，若犯此闷者，但缓衣带冷浴，勿忍病而畏浴也。

三十六或兢战恶寒，或发热如温疟者，由失食忍飢失洗不行，又由食臭秽故也，急冷食冷水洗之，数行止。

三十七或关节强直，不可屈伸者，由厚衣坐久停息不烦劳，药气不散，渐侵筋血故也，当任力自温，便以冷水洗饮热酒，差，令行动出力使劳发热，非厚衣近火，又仍不遍则失度，热复洗之。

三十八或患食冷不可下者，由久食冷，口中不知味故也，当作白糜酒和酥，热食一两度，若热闷者还冷食饮，止。

三十九或伤寒温疟者，由犯热故也，亦可以常药治之，无咎，但勿服热药，伤寒疟药皆除热破癖，不与寒食相妨，可通服也。

四十或药发辄屍卧不识人者，由热气盛，食少不充，邪忤正性故也，但饮热，酒冷食冷水洗自勤劳，以水淹布巾盖头温，易之仍自劳，差。

四十一或肌肉坚如木石，不可屈伸者，由食热卧温作癖，久而不下，五藏隔闭，血糗不通故也，但下须冷食冷饮冷水洗自劳行，差。

四十二或四肢面目皆浮肿者，由食温久不自劳，药与正气相隔故也，但饮热酒冷饭，自劳行洗浴，止。

四十三或身肉痛楚，移转不一处，如似游风者，由犯热故也，非是风，宜冷水洗冷石熨，即止。

四十四或寒热累日，张口吐舌，眼视高睛，不与人相当，日用水百余石，洗浇不解者，由不能自劳行，饮冷酒食热故也，譬如暍人心下更寒以冷水救之，愈，剧者气结成冰，得热熨饮则冰消气通，暍人乃解，药气聚心乃更寒战宜急饮热酒，令四肢通畅，然后以冷食冷水洗之，即止。

四十五或臂脚偏急痛，由久坐卧温处不移徙，热入腹附骨故也，当以冷水淹布巾以搏之，温即易之，不过三日，止。

右凡服石之人有病，要先以解石法消息之，若不效者，始可用余方救之，前所列凡四十五条，元是服石丸散违失节度发病由状，亦有消息得差者，今之世人，多有单服锺乳礜石桃花石紫石，亦有佥和草药服之，此等虽非五石，亦是五石之例，至於将息慎忌，禁发动病由，消息损益亦同例，人既见单石而不称意，乃便轻之惟以大散，乃至发动乃致困危，其服单石者，理宜将息，若违犯禁忌，但看病状与上微同者，依前法消息，必定痊除。

论曰，服石发动将息事虽众多，指的而言者，要当违人理反常性，可依易者将息，所谓六反七急八不可三无疑。

言六反者重衣更寒一反、飢则生臭二反、极则自劳三反、温则滞痢四反、

饮食欲寒五反、肿疮水洗六反。言七急者

当洗勿失时一急、当食勿飢二急、酒必清淳热三急、衣温便脱四急、食必须冷五急、

食不患多六急、卧必底薄七急。言八不可者

冬寒欲火一不可、饮食欲热二不可、

当疹自疑三不可、畏避风湿四不可、极不欲行五不可、饮食畏多六不可、

居贪厚席七不可、所欲从意八不可。言三无疑者

务违常理一无疑、委心弃本二无疑、寝处必寒三无疑。

右凡服石之人，若能依此六反七急八不可三无疑者，虽不得终蠲此疾复常无病，可以清旦暮之暴也。

解石及寒食散并下石第四（论一首方六十九首）

论曰，凡是五石散先名寒食散者，言此散宜寒食冷水洗取寒，惟酒欲清，热饮之，不尔即百病生焉，服寒食散但冷将息，即是解药热，实大盛热服三黄汤也。治石发动上气热实不解，心腹满，小便赤，大便赤，大便不利，痞逆冲粼，口中焦燥目赤方。大黄（壹两）、黄连、黄芩、芒消、甘草（炙各贰两）。右伍味，鬙咀，以水伍升煮取二升半，再服，凡用大黄芒消，临汤熟内之。治石发热旧小三黄汤，杀石热胜前方，除实不及前方。

大黄（贰两一方壹两）、黄芩（贰两一方壹两）、栀子（拾肆枚擘）、

豉（参升绵裹）。右肆味，鬙咀，以水六升先煎药数沸后，内豉煮取二升，分二服，取差止。治热杀石气下去实兼发汗解肌中风热气汤方

大黄（参两）、黄芩（贰两）、栀子（拾肆枚擘）、豉（壹升绵裹）、

麻黄（去节）、甘草（炙各贰两）。右陆味，鬙咀，以水九升煮麻黄，去上沫，内诸药，煮取四升内豉三沸，分三服，得下止。治虚石发内有客热粼中痞，外有风湿不解，肌中急挛黄芩汤方。黄芩（贰两）、栀子（拾肆枚擘）、葱白（壹握）、豉（壹升绵裹）。右肆味，鬙咀，以水柒升，煮豉三沸，去滓，内诸药，煮取三升，分二服，不止，更为之。治虚劳下焦有热，骨节疼痛，肌急内痞，小便不利，大便数而少，吸吸口燥少气折石热汤方。

大麻子（伍合去皮）、豉（贰升绵裹）。右贰味，研麻子碎，以水四升合煮，取一升五合，分三服，服三剂，即止。大黄汤治石发烦热胀满，身生疮，年月深久治不差者，石虚热生疮方。

大黄（参两）、麦门冬（壹两去心）、栀子（拾肆枚擘）、黄芩、芒消、

甘草（炙各贰两）。右陆味，鬙咀，以水七升，煮取二升五合，分为五服，得下止。治石发热，热结生肿坚起，始作肿宜下之，升麻汤方。升麻、枳实（炙）、芍药、大黄（各贰两）、当归、黄芩（各壹两）。右陆味，鬙咀，以水捌升，煮取二升，分三服，得下肿消止，热甚倍加黄芩，一方有甘草一两。治石发热盛，变作痈肿，初欲成急治之方。

石燕子（柒枚）右壹味，以水三大升煮之取二升，数用淋洗之，以差为度。治石发头痛，粼胀满，或寒或热，手足冷，或口噤，或口烂生疮乾燥，恶闻食气，前胡汤方。前胡、芍药、黄芩、大黄、甘草（炙各贰两）、大枣（贰拾枚擘）。右陆味，鬙咀，以水八升，煮取二升五合，分三服若心胁坚满加茯苓三两，粼满塞加枳实一大两炙，连吐粼中冷不饮食加生薑三两，胃虚口燥加麦门冬三两去心，凡欲加药者，则加水一升。治石发身如火烧靳邵黄芩汤方

黄芩、枳实（炙各贰两）、栀子（拾肆枚擘）、栝楼、厚朴（炙）、芍药、

甘草（炙各壹两）。右柒味，鬙咀，以水七升，煮取二升五合，分三服。治石毒或十年二十年三十年而发者，或慓慓如寒，或饮食或不欲食，若服紫石英发毒者，热闷惛惛喜卧，起止无气力或寒，皆腑气所生，藏气不和，礜石发热者燥而战，石硫黄发热者郁郁，如热极者身并破裂，华佗荠苨汤方。

荠苨（肆两）、茯苓（壹两）、蔓菁子（壹升）、芍药、人参、蓝子、黄芩、

甘草（炙各壹两）。右捌味，鬙咀，以水壹升，煮蔓菁子，取八升，去滓，内诸药，煮取二升五合，分三服，若虚弱者，倍人参减黄芩，若气上，倍茯苓加荠苨一两（外壹秘要黄芩芍药各贰两无人参）。治桃花石发即心噤，身壮热，头痛觉者温清酒饮之随多少，酒热行即差，亦可服大麦惙，不解服此麦奴汤方（大麦惙见第十七卷中）。大麦奴（叶是阴乾）、

麦门冬（去心各肆两）、桂心（参两）、葱白（捌茎勿使叶）、人参（壹两）、

甘草（炙贰两）。右陆味，鬙咀，以水八升，煮取三升，去滓，分温三服，若无麦奴，以麦三升净淘洗，先煮使熟，去滓，添水满八升，然后内诸药，煮取三升，分三服。治一切杂石发动方　 麦门冬（去心）、人参（各参两）、甘草（壹两炙）。右参味，擣筛为末，炼蜜和丸如弹丸，一服三丸，忌如前法。

治心粼肝热方人参、黄芩（各贰两）、栀子（拾枚擘）、麦门冬（去心）、桂心、

甘草（炙各壹两）。右陆味，切，以水六升，煮取二升，分三服。治热拆石皇甫栀子汤方　 栀子（拾肆枚擘）、黄芩（贰两半）、豉（壹升绵裹）。右参味，鬙咀，以水六升，煮取三升，去滓，内豉煮取二升，分二服。治石发烦热胀满，身体生疮，年月久远者，兼治诸药乳石发动方。麻黄（去节）、甘草（炙各壹两）。右贰味，鬙咀，以水二升，煮取半升，内清酒五合，煎取软一升，其患者先须火边炙令热彻欲汗，因即热服之，令尽温覆卧，须臾大汗出，即差。

治一切石热发方　 但饮淳美热清酒泠食自劳冷洗，差。

治乳石痢及常服压石方　 取好豉炒令黄香，待冷擣筛，心未熟更炒待冷还擣，若心熟皮即焦苦，所以须再炒，日别空腹再服二大匙，以冷水服之佳。治石痢方　 淡煮真好茶汁服二三升，重者三服，轻者一二服，即差。解散石发动诸药不治单服酒豉方　 清美酒（壹升）、好豉（伍合绵裹）。右贰味，和煮三五沸，热饮壹升使尽，大良。治一切石发单方　擣生冬瓜汁三升分为三服。

治杂石发单方 煮葱白汁服亦解。单煮枹杞白皮汁服亦解。单煮胡荽汁服亦解，冬煮根饮之。单煮荠苨汁饮亦解。

解散热渴最良方　 葱白不过一斤、胡荽、荠苨、枸杞。不越半斤皆单煮，取汁饮之。又单煮大肉汁，服解大散，良。

猪膏汤解大散方　 猪膏（壹两烊之）、豉（壹升绵裹）。右贰味，以水三升煮豉，取汁一升，内猪膏，服七合，日三服。石人饮宜清冷不宜热，热即气拥痞石，惟酒一种，须热也。若为食仓米臭肉动乳者，必须葱豉汤细细服之，可立五六度，即差。若食饮损者，於葱豉汤中内当归一两煮之，去滓，分温三服便差，仍未除者，可作后芦根汤服之方。

芦根、地榆、五加皮（各壹两）。右参味，鬙咀，以水三升，煮取一升，去滓，一服即差，此汤力快，小可者不须服之。若得四时节气冷热不调动乳者，皆是寒热所致，其状似疟，久久不疗，令人陨命，纵服诸药，必终不差，必须作生熟汤以浴之方。以大器盛汤，若大热，投少冷水，即入汤中坐勿动，须更百节开，寒热之气皆从毛孔中出，变作流汗，若心中热闷者，还服少许热汤即定，良久乃出汤，便厚衣覆盖卧豁然觉醒平复，如患大重者，不过三二度，即差。

人参汤解散数发动烦闷呕逆　 人参、白朮、栝楼、甘草（炙各贰两）、黄芩（壹两）。右五味，鬙咀，以水七升，煮取二升，去滓，分为三服，温温服。治服石及散发背痈疽方　 取乌豆二升水六升，煮令稀稠如薄饧，量减取三大合，匙抄细细内患人口中，审听腹中作声，如欲利即停，须臾必利，利后即差，忌热食陈臭等。

治石气发身体微肿面上疮出方　 紫雪（汤成下）、黄芩（各贰两）、萎蕤、升麻（各壹两半）、栀子（拾枚擘）、犀角屑、甘草（炙各壹两）。右柒味，鬙咀，以水五升，煮取一升八合，绞去滓内紫雪，分温三服，每服如人行六七里，又服，利三行为度，仍用后方涂疮，忌热麵猪肉海藻等。治石热面上生疮方　 取寒水石，以冷水於白瓷瓶中研令汁浓，将涂疮乾，即点之，勿令停。

治诸石发动口乾寒热似鬼神病方　 麦门冬（伍两去心）、大黄、苦参（各等分）、萎蕤、栀子（擘）、五加皮、黄芩、生犀（屑）、芍药、升麻（各壹两）、大青、甘草（炙各参分）。右壹拾贰味，擣筛为末，炼蜜和丸如梧子，每食讫少时，以蜜水服十四丸，渐稍加至二十丸，以意加减，忌诸热食及海藻猪鱼炙肉蒜麵等。

治石等毒发热困苦方 猪脂（成炼）、葱白（切各伍合）、芒消（壹两）、豉（壹两半）。右肆味，以水二升煮葱豉，取一升五合，绞去滓，下猪脂芒消，分温三服，每服如人行三四里，进一服快利为度，忌热麵及炙肉蒜粘食陈臭等物。

麻黄汤治石发困不可解者方麻黄（贰两去节）、栀子（拾肆枚擘）、香豉（壹升）、甘草（壹两炙）。右肆味，鬙咀，以酒伍升渍一宿，加水二升，煮取三升一合，分三服，忌如药法。又方　 大黄（别浸）、黄芩、甘草（各贰两炙）。右参味，鬙咀，以水五升，煮取二升，分温三服。

治金石发热及诸热朴消丸方 朴消（成炼者壹斤）右一味，研令成粉，以白蜜和调作丸如梧子，每食讫，以蜜水服三十丸，服金石经年以来，觉身中少热，即以丸压之，每至夜欲卧时，服三十丸或至四十丸，取胸膈凉冷为度，此用之极有效，若有时患及发者，即取一大匙粉和水服之，空腹服之得一两行利即差，如不利，加服之，以利为度，凡朴消取不着风者，黄者杀人，赤者伤人，白者为佳。

又方是药冷热俱治押石，主大秘涩。凡朴消煮葵子汁和服一大两半，有芒锐者，亦疗暴赤眼，用水服，孩子量。治女子先因月经不通，研生石服，即今见患粼胁热冲头面，腰胯冷极宜服此方。

茯苓、萎蕤、大黄（别浸）、生薑（各贰两切）、大枣（柒枚擘）、石膏（六两碎绵裹）、芍药、黄芩、人参、芒消、甘草（炙各贰两）。

右壹拾壹味，切，以水一斗，煮取二升八合，去滓，分三服，每服相去如人行十里，又进之，快利，五行以来，病即差，忌生冷热麵猪鱼蒜等。

治石发动心粼热毒萎蕤汤方萎蕤、黄芩、乾薑、生薑（各贰两切）、豉（壹大合绵裹）、芍药、升麻、黄连、柴胡（各贰两）、栀子（柒枚擘）、

石膏（捌两碎）、芒消（肆两）。右一十二味，鬙咀，以水一斗五升，先煮石膏，减一升，次下诸药，煮取二升八合，去滓，下芒消，搅令散，分温三服，每服相去如人行十里，进之利五六行，当自止，忌如前。

治石发热困苦宜下石方　 露蜂房（壹升炙）右壹味，切，以水三升，煮取一升，一服五六合，日二服，石从小便下如细沙，尽停无所忌。

又下石方萎蕤、升麻、荠苨、人参（各柒两）、大黄（参两）、黄芩、葛根、紫草（各捌两）、犀角（拾壹两屑）、栀子（贰七枚擘）、芒消（贰两）、

银屑（肆两研）、猪脂（抬参两腊月者）、露蜂房（拾两）、玄参、甘草（炙各肆两）。右壹拾陆味，切，以无灰酒八斗渍，经十日，其猪脂用酒一升煎炼取三两，脂与银屑和研，内药中，每日空腹服之，量力多少，忌热麵炙肉海藻蒜等。

治发背竹叶黄耆汤方淡竹叶、黄芩、前胡、生薑（各四两切）、芍药（参两）、小麦（参升）、黄耆、茯苓、枳实（炙）、麦门冬（去心）、栀子（各参两擘）、

大枣（抬肆枚擘）、芎藭、知母、乾地黄、人参、石膏（碎）、升麻、甘草（炙各二两）。右壹拾玖味，鬙咀，以水一斗六升，先煮竹叶小麦，取一斗二升，去竹叶麦，内诸药，煮取四升，一服一升，日三，夜一。治男子痈，始欲发背，不甚往来寒热，竹叶黄耆汤方。

淡竹叶、小麦（各参升）、黄耆、升麻、乾地黄、芍药、当归、通草、知母（各参两）、大枣（拾捌枚擘）、黄芩（壹两半）、生薑（伍两切）、茯苓、芎藭、前胡、枳实（炙）、麦门冬（去心）、

甘草（炙各贰两）。右壹拾捌味，鬙咀，以水壹徖柒升，先煮竹叶小麦，取壹徖贰升，去滓，内诸药，取煮肆升，分温伍服，日三，夜二忌如药法。

治痈发背诸客热肿始作竹叶汤方淡竹叶、小麦（各参升）、生薑（陆两切）、大枣（拾肆枚擘）、茯苓、麦门冬（去心）、枳实（炙）、芍药、人参（各贰两）、

黄耆、前胡、乾地黄、升麻、射干、黄芩、芎藭、甘草（炙各三两）。右壹拾柒味，鬙咀，以水一斗七升，先煮竹叶小麦，取一斗二升，去滓，内诸药，煮取四升，分五服，若热盛秘涩不通者，加大黄二两，已下，勿加也。治患大热，体盛发痈，

或在於背或在阴处生地黄汤方生地黄（捌两）、竹叶（参升）、小麦（贰升）、栝楼（肆两）、大黄（伍两）、人参、当归（各壹两）、黄耆、黄芩、通草、升麻、

芍药、前胡、茯苓、甘草（炙各贰两）。右壹拾伍味，鬙咀，以水二升，煮竹叶小麦，取一斗二升，去滓，内诸药，煮取四升，分四服，分四服，日三，夜一，不愈，常服。

治发背黄耆汤方黄耆、黄芩、麦门冬（去心）、远志（各贰两去心）、大枣（贰拾枚擘）、人参、芎藭、乾地黄、芍药、当归（各壹两）、生薑（伍两切）、

桑螵蛸（拾肆枚炙）、鸡箫胵（贰具）。右壹拾参味，鬙咀，以水一斗，先煮鸡箫胵，令熟，可食，去之，内诸药，更煮取四升五合，分服九合，日三，夜一。

治发背黄耆汤方黄耆、麦门冬（去心）、芍药、黄芩、人参、甘草（炙各参两）、石膏（碎）、当归（各贰两）、半夏（肆两洗）、生薑（伍两切）、生地黄（半斤）、

大枣（参拾枚擘）、淡竹叶（切贰升）。右壹拾参味，鬙咀，以水一斗，先煮竹叶，取九升，去竹叶，内诸药更煮取三升分，四服，如人行二十里，又服，良久，进粥消，又进，消息。甘草（炙各壹两）右壹拾参味，鬙咀，以水一斗五升，先煮竹叶，令减五升，去竹叶，内诸药，煮取三升五合，分四服，日三，夜一。

治痈肿发背竹叶汤方竹叶（切伍升）、小麦、生薑（伍两切）、桂心（壹两半）、大枣（贰拾枚擘）、芍药、乾地黄（各参两）、茯苓、升麻、当归、甘草（炙各贰两）。

右壹拾壹味，鬙咀，以水一斗七升，煮小麦竹叶，取一斗一升，去竹叶，内诸药，煮取三升五合，分四服，如人行七八里，再服。治男子发背，肋结块气，或经一月苦寒热，枳实汤方。枳实（炙）、芍药、乾地黄、前胡、黄芩、通草（各参两）、知母、芎藭、细辛、茯苓、黄耆、人参、甘草（炙各贰两）。右壹拾参味，鬙咀，以水一斗一升，煮取三升五合，去滓，分四服。

治发背虚热大盛肿热侵进不住内补汤方 乾地黄（肆两）、升麻、当归、人参（各壹两）、生薑（伍两切）、麦门冬（去心）、芍药（各参两）、大枣（贰拾枚擘）、远志（去心）、茯苓、

大黄、黄芩、黄耆（各贰两）。右壹拾参味，鬙咀，以水一斗，三升煮取五升，去滓分为（五服）。

生地黄汤治发背方 生地黄（捌两）、黄耆、黄芩、茯苓（各参两）、大枣（贰拾枚擘）、芎藭（壹两）、淡竹叶（贰升切）、芍药、人参、当归、通草、甘草（炙各贰两）。右壹拾贰味，鬙咀，以水三斗，先煮竹叶，取一斗五升，去滓，内诸药煮取四升，去滓，分五服。治发背痈，已服生地黄汤取利后服此方

黄耆、芍药、乾地黄、栝楼（各三两）、小麦（壹升）、黄芩、柴胡、麦门冬（去心）、远志（去心）、升麻（各贰两）、当归（壹两）、淡竹叶（切肆升）、大枣（拾肆枚擘）。

右壹拾参味，鬙咀，以水一斗八升，先煮竹叶小麦，取一斗，去滓，内诸药，煮取三升，去滓，分三服，日三。治痈节近肺俞，此多虚，故不宜用大黄，若欲得下，但其间数服此方。

黄芩、前胡、栝楼、芍药、麦门冬（去心）、知母（各参两）、乾地黄（肆两）、淡竹叶（三升）、小麦（贰升）、黄耆、升麻、甘草（炙各贰两）。

右壹拾贰味，鬙咀，以水一斗八升，先煮竹叶小麦取一斗，去滓，内诸药，煮取四升，去滓，分为四服，日三，夜一。治背脊痈节，举身壮热，巳行薄贴，此方数用有验，连翘汤方。连翘、漏芦、射干、白歛、升麻、栀子（擘）、芍药、

羚羊角（屑）、黄芩（各参两）、生地黄（捌两）、寒水石（伍两碎）、甘草（贰两炙）。右壹拾贰味，鬙咀，以水一斗，煮取四升，去滓，分四服。治大虚客热发背上苦牵痛微有肿肿气来去黄耆汤方。

黄耆、乾薑、当归、桂心（各贰两）、大枣（贰拾枚擘）、麦门冬（去心）、芍药（各参两）、半夏（肆两洗）、生薑（伍两切）、人参、芎藭、

甘草（炙各壹两）。右壹拾贰味，鬙咀，以水一斗二升，煮取四升，去滓，分五服，日三，夜二。

治痈发背及在诸处竹叶黄耆汤方 竹叶（切肆升）、黄耆、芍药（各参两）、当归（壹两）、大黄（壹两半）、升麻、黄芩、前胡、知母、

麦门冬（去心）、甘草（炙各贰两）。右壹拾壹味，鬙咀，以水壹斗七升，煮竹叶取九升，去滓，下诸药，煮取二升八合，分三服，利两三行，佳也。

治痈发背内补芍药汤方 芍药、乾地黄、桂心（各贰两）、当归（参两）、生薑（肆两切）、黄耆（伍两）、茯苓（参两）、人参、麦门冬（去心）、甘草（炙各壹两）。右壹拾味，鬙咀，以水一斗，煮取三升，分三服。

治发背肿即验前胡建中汤方 前胡（参两）、生薑（切）、茯苓、黄芩（各伍两）、桂心（壹两）、人参（壹两半）、当归、芍药、半夏（汤洗三十遍）、甘草（炙各贰两）。右壹拾壹味，鬙咀，以水壹斗，煮取四升，分四服。

治痈发背漏芦汤方 漏芦、白歛、黄芩、芍药、枳实（炙）、白薇、甘草（炙各贰两）、大黄（别浸）、麻黄（去节）、升麻（各参两）。右壹拾味，鬙咀，以水一斗，先煮麻黄，去上沫，然后下诸药，煮取三升，分三服。

治男子背上发肿时觉牵痛内补黄耆汤方 黄耆、当归（各贰两）、乾地黄、麦门冬（各三两）、生薑（伍两切）、大枣（拾肆枚擘）、芍药、芎藭、人参、甘草（炙各壹两）。右壹拾味，鬙咀，以水一斗，煮取三升五合，分服七合，日三。

治发背黄耆汤方 黄耆、乾地黄、茯苓（各肆两）、大枣（拾伍枚擘）、芍药（参两）、生薑（贰两切）、当归（贰两半）、人参、甘草（炙各壹两半）。右玖味，鬙咀，以水壹徖贰升，煮取肆升，分肆服，日三，夜一，加黄芩贰两，佳。

治肿疮发背芍药甘草汤方 芍药、乾地黄、黄耆（各参两）、甘草（炙壹两半）、人参（壹两）、茯苓、麦门冬（去心）、生薑（各贰两切）。

右捌味，鬙咀，以水八升，煮取二升五合，分三服。治毒肿发背黄耆汤方　 黄耆、白歛、玄参、黄芩、大黄、甘草（炙各贰两）、竹叶（切壹升）。右柒味，鬙咀，以水九升，煮取三升分三服，一日令尽，忌猪肉，治痈肿始觉即令消，其肿五色，并为发背，痛欲死，肿上加炙不差，腹内虚闷，麦门冬汤方。麦门冬（去心贰两）、升麻、葛根（各参两）、丁香（壹两半）、零陵香、藿香（各壹两）。右陆味，鬙咀，以水柒升，煮取二升五合，分三服。

治发背，初欲作肿及痈，便服此方。大黄（别浸）、黄芩、甘草（炙各参两）、升麻（贰两）、栀子（壹百枚取仁）。右伍味，鬙咀，以水九升，煮取三升五合，去滓，分三服，得快下数行利便止，不下，更作。治发背肿如杏核鸡子青木香汤方。青木香、麻黄（去节各贰两）、升麻（参两）。

右参味，鬙咀，以水六升，煮取二升，去滓，分参服一日令尽，暖卧取微汗，避风，以粉粉身。

治痈发背升麻汤方　 升麻（参两）右壹味，鬙咀，以水三升，煮取一升，分三服，昔何道静母在建安，夜得发背，至晓半臂黑，上热如火，嘘吸烦闷，时无三两升麻，惟一两，以水三升，煮得一升，如上法，一服觉如小宽，再服热差，乃得眠，至暮服尽转佳，明日视背色还复，遂愈也。
