# 千金翼方卷第三

草部下品之上三十五味

大黄（将军）味苦寒大寒无毒，主下瘀血，血闭寒热破症瘕积聚留饮宿食，荡涤肠胃，推陈致新，通利水穀，调中化食，安和五藏平胃下气，除痰实肠间结热，心腹胀满，女子寒血闭胀，小腹痛，诸老血留结，一名黄良，生河西山谷及陇西，二月八月採根火乾。

桔梗　味辛苦微温有小毒，主胸胁痛如刀刺，腹满肠鸣幽幽惊恐悸气，利五藏肠胃，补血气，除寒热风痺，温中消穀，疗喉咽痛，下蛊毒，一名利如，一名房图，一名白药，一名梗草，一名荠苨，生蒿高山谷及冤句，二月八月採根暴乾。

甘遂　味苦甘寒大寒有毒，主大腹疝瘕腹满，面目浮肿，留饮宿食，破症坚积聚，利水穀道，下五水散膀胱留热皮中痞热气肿满，一名甘，一名陵，一名陵泽，一名重泽，一名主田，生中山川谷，二月採根阴乾。葶苈味辛苦寒大寒无毒，主症瘕积聚结气，饮食寒热破坚逐邪，通利水道，下膀胱水伏留热气，皮间邪水上出，面目浮肿身暴中风热疿痒，利小腹，久服令人虚，一名丁历，一名蕇蒿，一名大室，一名大适，生　城平泽及田野，立夏后採实荫乾得酒良。

芫花　味辛苦温微温有小毒，主欬逆上气，喉鸣喘，咽肿短气，蛊毒鬼疟，疝瘕痈肿，杀虫鱼，消胸中痰水喜唾，水肿五水在五藏皮肤，及腰痛下寒毒肉毒，久服，令人虚，一名去水，一名毒鱼，一名杜芫，其根名蜀桑根疗疥疮可用毒鱼，生准源川谷，三月三日採花阴乾。

漆 味苦辛微寒无毒，主皮肤热大腹水气四肢面目浮肿丈夫阴气不足，利大小肠，明目轻身，一名漆茎大戟苗也生太山川泽三月三日七月七日採茎叶阴乾。大戟味苦甘寒大寒有小毒，主蛊毒十二水腹满急痛积聚中风皮肤疼痛吐逆颈腋痈肿头痛发汗，利大小肠，一名卬钜，生常山，十二月採根阴乾。

尧花　味苦辛寒微寒有毒，主伤寒温疟下十二水，破积聚大坚症瘕，荡条肠胃中留癖饮食寒热邪气，利水道，疗痰饮欬嗽，生咸阳川谷及河南中牟，六月採花阴乾。旋复花味鹹甘温微温冷利有小毒，主结气胁下满惊悸，除水去藏间寒热，补中下气，消胸上痰结唾如胶漆心胁痰水膀胱留饮，风气湿痺，皮间死肉，目中眵箴，利大肠，通血糗，益色泽，一名戴椹，一名金沸草，一名盛椹，其根主风湿生平泽川谷，五月採花日乾二十日成。

娕吻　味辛温有大毒，主金疮乳鬫中恶风欬逆上气水肿，杀鬼疰蛊毒，破症积，除脚膝痺痛，四肢拘挛，恶疮疥虫，杀鸟兽，一名野葛，折之青出者名固活，甚热不入汤，生传高山谷及会稽东野。

藜芦　味辛苦寒寒有毒，主蛊毒欬逆泄痢肠澼头疡疥瘙恶疮杀诸虫毒，去死肌，疗哕逆喉痺不通鼻中息肉马刀烂疮，不入汤，一名剭苒，一名剭菼，一名山剭，生太山山谷，三月採根阴乾。

赭魁　味甘平无毒，主心腹积聚，除三虫，生山谷，二月採。及己　味苦平有毒主诸恶疮疥痂篼蚀及牛马诸疮。乌头味辛甘温大热有大毒，主中风恶风洗洗出汗，除寒湿痺欬逆上气，破积聚寒热，消胸上痰冷食不下心腹冷疾，脐间痛肩胛痛，不可俛仰，目不可久视又堕胎，其汁煎之名射罔杀禽兽。

射罔　味苦有大毒尸疰症坚及头中风痺痛，一名奚毒，一名即子，一名乌喙。乌喙　味辛微温有大毒，主风湿丈夫肾湿阴囊痒，寒热历节，掣引腰痛，不能行步，痈肿脓结，又堕胎，生朗陵山谷，正月二月採阴乾，长三寸以上为天雄。

天雄　味辛甘温大毒，主大风寒湿痺，历节痛，拘挛缓急破积聚邪气金疮，强筋骨，轻身健行，疗头面风去来疼痛，心腹结积，关节重不能行步，除骨间痛，长阴气，强志，令人武勇力作不倦，又堕胎，一名白幕，生少室山谷，二月採根阴乾。

附子　味辛甘温大热有大毒，主风寒欬逆，邪气温中，金疮，破症坚积聚，血瘕，寒湿踒躄拘挛，膝痛脚疼冷弱，不能行步，腰脊风寒心腹冷痛霍乱转筋，下痢赤白坚肌骨，强阴，又堕胎为百药长，生犍为山谷及广汉，冬月採为附子，春採为乌头。侧子味辛大热有大毒，主痈肿风痺历节腰脚疼冷寒热鼠篼，又堕胎。

羊踯躅　味辛温有大毒，主贼风在皮肤中淫淫痛，温疟恶毒诸痺，邪气鬼疰蛊毒，一名玉支，生太行山川谷及准南山，三月採花阴乾。

茵芋　味苦温微温有毒，主五藏邪气心腹寒热，赢瘦如疟状，发作有时，诸关节风湿痺痛疗久风流走四肢脚弱，一名莞草，一名卑，共，生太山川谷，三月三日採叶阴乾。

射干　味苦平微温有毒，主欬逆上气，喉痺咽痛，不得消息，散结气，腹中邪逆，食饮大热，疗老血在心脾间，欬唾言语气臭，散胸中热气，久服令人虚，一名乌扇，一名乌蒲，一名乌翣，一名乌吹，一名草薑，生南阳川谷田野，三月三日採根阴乾。

鸢尾　味苦平有毒，主蛊毒邪气鬼疰诸毒，破症瘕积聚大水，下三虫，疗头眩杀鬼魅，一名乌园，生九疑山谷，五月採。贯众　味苦微寒有毒，主腹中邪热气诸毒，杀三虫去寸白，破症瘕，除头风，止金疮，花疗恶疮，令人泄，一名贯节，一名贯渠，一名百头，一名虎卷，一名扁符，一名伯萍，一名药藻，止谓草鸱头，生玄山山谷及冤句少室山，二月八月採根阴乾。

半夏　味辛平生微寒熟温有毒，主伤寒寒热，心下坚，下气，喉咽肿痛，头眩胀，欬逆肠鸣，止汗，消心腹　膈痰热满结，欬嗽上气心下急痛坚痞，时气呕逆，消痈肿，堕胎疗痿黄，悦泽面目，生令人吐熟令人下，用之汤洗令滑尽，一名守田，一名地文，一名水玉，一名示姑，生槐里川谷，五月八日採根暴乾。

由跋　主毒肿结热。虎掌　味苦温微寒有大毒，主心痛寒热，结气积聚伏梁伤筋痿拘缓，利水道，除阴下湿，风眩，生汉中山谷及冤句，二月八月採阴乾。莨宕子　味苦甘寒有毒，主齿痛出虫，肉痺拘急，使人健行，见鬼，疗癫狂风簋颠倒拘挛，多食令人狂走，久服，轻身走及奔马强志益力通神，一名棋唐，一名行唐，生海滨川谷及雍州五月採子。

蜀漆 味辛平微温有毒，主疟及欬逆寒热，腹中症坚痞结积聚邪气，蛊毒鬼疰疗胸中邪结气吐出之，生江林山川谷及蜀汉中常山苖，也五月採叶阴乾。

怕山　味苦辛寒微寒有毒，主伤寒寒热，热发温疟，鬼毒，胸中痰结吐逆疗鬼蛊往来水胀，洒洒恶寒，鼠篼，一名互章，生益州川谷及汉中，八月採根阴乾。

青葙子　味苦微寒无毒，主邪气皮肤中热风瘙身痒，杀三虫恶疮疥蝨痔蚀下部翎疮子名草决明，疗唇口青，一名草蒿一名萋蒿，生平谷道傍，三月採茎叶阴乾，五月六月採子。

牙子　味苦酸寒有毒，主邪气热气疥瘙恶疡疮痔，去白虫，一名狼牙，一名狼齿，一名狼子，一名犬牙，生淮南川谷及冤句，八月採根暴乾，中湿腐烂生衣者杀人。

白歛　味苦甘平微寒无毒，主痈肿疽疮，散结气，止痛除热，目中赤，小儿惊簋，温疟，女子阴中肿痛，下赤白，杀火毒，一名菟核，一名白草，一名白根，一名崑崙，生衡山山谷，二月八月採根暴乾。

白及　味苦辛平微寒无毒，主痈肿恶疮败疽伤阴死肌，胃中邪气贼风鬼击痱缓不收，除白癣疥虫，一名甘根，一名连及草，生北山川谷及冤句及越山。

蛇含　味苦微寒无毒，主惊簋寒热邪气，除热，金疮疽痔鼠篼恶疮头疡，疗心腹邪气，腹痛湿痺，养胎，利小儿，一名蛇衔，生益州山谷，八月採阴乾。

草蒿　味苦寒无毒，主疥瘙痂痒恶疮杀蝨，留热在骨节间，明目，一名青蒿，一名方溃，生华阴川泽。雚菌　味鹹甘平微温有小毒，主心痛温中，去长虫白庲蛲虫蛇螫毒症瘕诸虫疽蜗去蚘虫寸白恶疮，一名雚芦生东海池泽及渤海章武，八月採阴乾。

草部下品之下（六十八味）

连翘　味苦平无毒主寒热鼠篼瘰闹痈肿恶疮瘿瘤结热蛊毒，去白虫一名异翘，一名兰华，一名折根，一名轵，一名三廉，生太山山谷八月採阴乾。白头翁味苦温无毒，有毒主温疟狂易寒热，症瘕积聚，瘿气，逐血止痛，疗金疮鼻$3，一名野丈人，一名胡王使者，一名柰何草，生高山山谷及田野，四月採，亦疗毒痢。鬉茹味　辛酸寒微寒有小毒，主蚀恶肉败疮死肌，杀疥虫排脓恶血，除大风热气善忘不乐去热痺，破症瘕，除息肉，一名屈据，一名离娄，生代郡川谷，五月採根阴乾，黑头者良。

苦芺　微寒主面目通身漆疮作灰疗金疮，大验。羊桃　味苦寒有毒主熛热身暴赤色，风水积聚，恶疡，除小儿热，去五藏五水大腹，利小便益气，可作浴汤，一名鬼桃，一名羊肠，一名长楚，一名御戈，一名铫戈，生山林川谷及生田野，二月採阴乾。

羊蹄　味苦寒无毒，主头秃疥瘙，除热，女子阴蚀浸淫疽痔杀虫，一名东方，一名连虫陆，一名鬼目，一名蓄，生陈留川泽。

鹿藿　味苦平无毒，主蛊毒女子腰痛不乐肠痈瘰闹疡气生汶山山谷。

牛扁　味苦微寒无毒，主身皮疮热气可作浴汤杀牛蝨小虫又疗牛病，生桂阳川谷。味苦寒无毒，主骨间诸痺，四肢拘挛疼酸膝寒痛，阴痿，短气不足，脚肿，生熊耳川谷及冤句立秋採。味酸温有毒，主风瘙瘾疹身痒滋痺，可作浴汤，一名董草，一名芨生田野，春夏採叶，秋冬採茎根。味苦平无毒，主久欬上气，喘，逆久寒，惊悸痂疥白秃疡气，杀皮肤小虫，可以染黄作金色，生青衣川谷，九月十月採。

夏枯草 味苦辛寒无毒，主寒热瘰闹鼠篼头疮，破症散瘿结气脚肿湿痺，轻身，一名句，一名乃东，一名燕面，生蜀郡川谷，四月採。鸟韭　味甘寒无毒，主皮肤往来寒热，利小肠膀胱气，疗黄疸金疮内塞补中益气，好颜色，生山谷石上。

蚤休 味苦微寒有毒，主惊簋摇头弄舌，热气在腹中癫疾痈疮阴蚀，下三虫，去蛇毒，一名蚩休，生山阳川谷及冤句。虎杖　根微温，主通利月水，破留血症结。石长生味鹹苦微寒有毒，主寒热恶疮大热辟鬼气不详，下三虫，一名丹草，生咸阳山谷。

鼠尾草　味苦微寒无毒，主鼠篼寒热下痢脓血不止，白花者主白下，赤花者主赤下，一名葝，一名陵翘，生平泽中，四月採叶，七月採花阴乾。

马鞭草 主下部翎疮。

胡桐泪 味鹹苦大寒无毒，主大毒热心腹烦满，水和服之取吐，又主牛马急黄黑汗，水研二三两灌之，立瘥，又为金银焊药，出肃州以西平泽及山谷中，形似黄矾而坚实有夹烂木者云是胡桐树滋沦入土石碱囱地作之，其树高太皮叶似白杨青桐桑辈，故名胡桐木，堪器用，又名胡桐律，西域传云胡桐似桑而曲。

马勃　味辛平无毒，主恶疮马疥，一名马弶生园中久腐。鸡肠草　主肿上小便利。蛇苺　汁大寒主胸腹大热不止，疗溪毒射工伤寒大热，甚良。苎根　寒，主小儿赤丹，其清苎汁疗渴。

菰根　大寒，主肠胃固热消渴止小便利。

狼跂子　有小毒，主恶疮蜗疥杀虫鱼。弓弩弦　主难产胞衣不出。舂杵头细糠主卒噎。败天公　平，主鬼疰精魅。半天河　微寒，主鬼疰狂邪气恶毒，洗诸疮用之。地浆　寒，主解中毒烦闷。

败蒲席　平，主筋溢恶疮。败唪茹　平，主妇人崩中吐痢血不止，烧作灰，服之。

败鼓皮　平，主中蛊毒，烧作灰，水服。屋游　味甘寒，主浮热在皮肤，往来寒热，利小肠膀胱气，生屋上阴处，八月九月採。

赤地利　味苦平无毒，主赤白冷热诸痢，断血破血，带下赤白生肌肉，所在山谷有之。

赤车使者　味辛苦温有毒，主风冷邪疰，蛊毒症瘕，五藏积气。刘寄奴草　味苦温，主破血下胀，多服令人痢，生江南。

三白草　味甘辛寒有小毒，主水肿脚气，利大小便消痰破癖，除积聚消丁肿，生池泽畔。牵牛子　味苦寒有毒，主下气，疗脚满水肿，除风毒，利小便。猪膏苺　味辛苦平无毒，主金疮上痛，断血生肉，除诸恶疮消浮肿，擣封之，汤渍，散传，并良。

紫葛　味甘苦寒无毒，主痈肿恶疮，取根皮擣为末，醋和封之，生山谷中，不入方用。

蓖麻子　味甘辛平有小毒，主水症，水研二十枚服之，吐恶沬，加至三十枚，三日一服，瘥则止，又主风虚寒热身体疮痒浮肿尸疰恶气，榨取油涂之，叶主脚气风肿不仁，擣蒸传之。

葎草　味甘苦寒无毒，主五淋，利小便，止水痢，除疟虚热渴煮汁及生汁服之，生故墟道傍。

格注草　味辛苦温有大毒，主蛊疰诸毒痛疼等，生齐鲁山泽。独行根　味辛苦冷有毒，主鬼疰积聚诸毒热肿蛇毒，水磨为泥封之，日三四，立瘥，水煮一二两取汁服，吐蛊毒。

狗舌草　味苦寒有小毒，主蛊疥瘙杀小蛊。乌蔹苺味酸苦寒无毒，主风毒热肿游丹蛇伤，擣传井饮汁。

稀莶　味苦寒有小毒，主热翎烦满不能，食，生擣汁，服三四合，多则令人吐。

狼毒　味辛平有大毒，主欬逆上气，破积聚食食寒热，水气，胁下积癖，恶疮鼠篼疽蚀鬼精蛊毒，杀飞鸟走兽，一名续毒，生秦亭山谷及奉高，二月八月採根阴乾，陈而沈水者良。

鬼臼　味辛温微温有毒，主杀蛊毒鬼疰精物，辟恶气不祥，逐邪解百毒，疗欬嗽喉结风邪烦惑失魄妄见，去目中肤唰，杀大毒，不入汤，一名爵犀，一名马目毒公，一名九臼，一名天臼，一名解毒，生九真山谷及冤句，二月八月採根。

芦根　味甘寒，主消渴客热，止小便利。

甘蕉根　大寒，主痈肿结热。扁蓄　味苦平无毒，主浸淫疥瘙疽痔，杀三虫，疗女子阴蚀，生东莱山谷，五月採阴乾。

酢浆草　味酸寒无毒，主恶疮瘑篼，擣傅之，杀诸小虫，生道傍。实味苦平无毒，主赤白冷热痢，散服饮之，吞一枚破痈肿。

蒲公草　味甘平无毒，主妇人乳痈肿水，煮汁饮之，及封之，立消，一名搆耨草。

商陆　味辛酸平有毒，主水胀疝瘕痺，熨除痈肿，杀鬼精物疗胸中邪气水肿痿痺腹满洪直，疏五藏散水气如人形者有神，一名葛根，一名夜呼，生咸阳川谷。

女青　味辛平有毒，主蛊毒，逐邪恶气杀鬼温疟，辟不祥，一名雀瓢，蛇衔根也生朱崖八月採阴乾。水蓼　主蛇毒，擣传之，绞汁服，止蛇毒入内，心闷水煮渍捋脚消气肿。

角蒿　味辛苦平有小毒，主甘湿　诸疮有虫者。

昨叶何草　味酸平无毒，主口中乾痛水穀血痢止血，生上党屋上知逢，初生一名瓦松，夏採日乾。

白附子　主心痛血痺面上百病行药势，生蜀郡，三月採。

鹤蝨　味苦平有小毒，主蚘蛲虫，用之为散，以肥肉臛汁，服方寸匕，亦圆，散中用生西戎。

甑带灰　主腹胀痛脱肛，煮汁服，主胃反小便失禁不通及淋中恶尸疰金疮刃不出。屐屧鼻绳灰水服，主噎哽心痛胸满。故麻鞋底　水煮汁服之，解紫石英发毒，又主霍乱吐下不止，及解食牛马肉毒腹胀吐痢不止。

雀麦　味甘平无毒，主女人产不出，煮汁饮之，一名蘥，一名鷰麦，生故墟野林下，叶似麦。笔头灰　久者，主小便不通，小便数难，阴肿中恶脱肛淋沥，烧灰水服之。

木部上品（二十七味）

茯苓　味甘平无毒，主胸胁逆气忧恚惊邪恐悸心下结痛寒热烦满欬逆口焦舌乾，利小便，止消渴好唾大腹淋沥膈中痰水水肿淋结，开胸腑调藏气，伐肾邪，长阴益气力，保神守中，久服，安魂养神，不飢延年，一名伏菟，其有木根者名茯神。茯神　平，主辟不祥，疗风眩风虚五劳口乾，止惊悸多恚怒善忘，开心益智安魂魄，养精神，生太山山谷大松下，二月八月採阴乾。

琥珀　味甘平无毒，主安五藏，定魂魄，杀精魅邪鬼，消瘀血，通五淋生永昌。

松脂　味苦甘温无毒，主疽恶疮头疡白秃疥瘙风气，安五藏除热胃中，伏热咽乾消及风痺死肌，炼之令白，其赤者主恶痺，久服轻身不老延年，一名松膏，一名松肪，生太山山谷，六月採。

松实　味苦温无毒，主风痺寒气，虚羸少气，补不足，九月採阴乾。

松叶　味苦温，主风湿疮，生毛发，安五藏，守中不飢延年。

松节　温，主百节久风，风虚脚痺疼痛。

松根　白皮主辟穀不飢.

柏实　味甘平无毒，主惊悸，安五藏，益气除风湿痺，疗恍惚虚损，吸吸历节腰中重痛，益血止汗，久服，令人润泽美色，耳目聪明，不飢不老，轻身延年，生太山山谷，柏叶尤良。

柏叶　味苦微温无毒，主吐血耹血，利血崩中赤白，轻身益气，令人耐寒暑，去湿痺止飢，四时各依方面採阴乾。柏白皮　主火灼烂疮，长毛发。

菌桂　味辛温无毒，主百病，养精神，和频色，为诸药先聘通使，久服，轻身不老，面生光华，媚好常如童子，生交趾桂林山谷巖崖间，无骨正圆如竹，立秋採。

牡桂　味辛温无毒，主上气欬逆，结气喉痺，吐吸心痛胁风胁痛，温筋通糗，止烦出汗，利关节补中益气，久服通神，轻身不老，生南海山谷。

桂　味甘辛大热有小毒，主温中，利肝肺气心腹寒热冷疾，霍乱转筋，头痛腰痛，出汗止烦止唾咳嗽，能堕胎坚骨节，通血糗，理娗不足，宣导百药无所畏，久服，久服，神仙不老，生桂阳，二月八月十月採皮阴乾。

杜仲　味辛甘平温无毒，主腰脊痛，补中，益精气，坚筋骨，强志除阴下痒湿，小便余沥，脚中酸疼不欲践地，久服，轻身耐老，一名思仙，一名思仲，一名木绵，生上虞山谷及上党汉中，二月五月六月九月採皮。

枫香脂　味辛苦平无毒，主瘾疹风痒，浮肿齿痛，一名白胶香，其树皮味辛平有小毒，主水肿下水气，煮汁用之，所在大山皆有。

乾漆　味辛温无毒，有毒主绝伤补中，续筋骨，填髓脑，安五藏五缓六急，风寒湿痺，疗欬嗽，消瘀血痞结腰痛，女子疝瘕，利小肠，去蚘虫生漆去长虫，久服，轻身耐老，生汉中川谷，夏至后採乾之。

蔓荆实　味苦辛微寒平温无毒，主筋骨间寒热湿痺拘挛明目坚齿，利九窍，去白虫长虫，主风头痛脑鸣目泪出，益气，久服，轻身耐老，令人润泽颜色，小荆实亦等。

牡荆实　味苦温无毒，主除骨间寒热，通利胃气，止欬逆下气，生河间南阳冤句山谷，或平寿都乡高岸上及田野中，八月九月採实阴乾。

女贞实　味苦甘平无毒，主补中，安五藏养精神，除百疾久服，肥健轻身不老，生武陵川谷，立冬採。

桑上寄生　味苦甘平无毒，主腰痛，小儿背强痈肿安胎充飢肤，坚发齿，长鬚眉，主金疮去痺，女子崩中，内伤不足，产后余疾，下乳汁，其实，明目轻身通神，一名寄寄屑，一名寓木，一名宛童，一名茑，生弘农川谷桑上，三月三日採茎叶阴乾。

蕤核　味甘温微寒无毒，主心腹邪结气，明目目赤痛伤泪出，目肿眥烂齆鼻，破心下结痰痞气，久服，轻身益气不飢，生函谷川谷及巴西。

五加皮　味辛苦温微寒无毒，主心腹疝气腹痛，益气疗躄，小儿不能行，疽疮阴蚀，男子阴痿，囊下湿，小便余沥，女人阴痒及腰脊痛，两脚疼痺风弱，五缓虚羸，补中益精坚筋骨，强志意，久服轻身耐老，一名崟漆，一名崟节，五叶者良，生汉中及冤句，五月七月採茎，十月採根阴乾。沉香薰陆香鸡舌香藿香詹糖香枫　香并微温悉疗风水毒肿去恶气，薰陆詹糖去伏尸，鸡舌藿香疗霍乱心痛，枫香疗风瘾疹痒毒。

蘗木　味苦寒无毒，主五藏肠胃中结气热黄疸肠痔，止泄痢女子漏下赤白，阴伤蚀疮，疗惊气在皮间肌肤热赤，起目热赤痛口疮，久服通神。根一名檀桓主心腹百病，安魂魄，不飢渴，久服，轻身延年通神，生汉中山谷及永昌。

辛夷　味辛温无毒，主五藏身体寒热，风头脑痛面啒，温中解肌，利九窍，通鼻塞涕出，治面肿引齿痛眩冒，身兀兀如在车唪之上者，生鬚发，去白虫，久服，下气轻身，明目增年耐老，可作膏药用之去心及外毛，毛射人肺令人欬，一名辛矧，一名侯桃，一名房木，生汉中川谷，九月採实暴乾。

木兰　味苦寒无毒，主身大热在皮肤中，去面热赤皰酒鬭，恶风癫疾，阴下痒湿，明耳目，疗中风伤寒及痈疽水肿，去臭气，一名林兰，一名杜兰，皮似桂而香，生零陵山谷及太山，十二月採皮阴乾。榆皮味甘平无毒，主大小便不通，利水道，除邪气，肠胃邪热气，消肿，性滑利，久服，轻身不飢，其实尤良，疗小儿头疮痂，花主小儿簋，小便不利，伤热，一名零榆生颖川山谷，二月採皮取白暴乾，八月採实，并勿令中湿，湿则伤人。

酸枣　味酸平无毒，主心腹寒热邪结气聚，四肢酸疼湿痺，烦心不得眠，脐上下痛，血转久泄，虚汗烦渴，补中，益肝气，坚筋骨，助阴气，令人肥健久服，安五藏，轻身延年，生河东川泽，八月採实阴乾四十日成。

槐实　味苦酸鹹寒无毒，主五内邪气热止涎唾，补绝伤五痔火疮，妇人乳瘕，子藏急痛，以七月七日取之，擣取汁，铜器盛之，日煎，令可作圆，大如鼠屎，内窍中，三易乃愈，又堕胎，久服，明目益气，头不白延年，枝主洗疮及阴囊下湿痒，皮主烂疮，根主喉痺寒热，生河南平泽，可作神烛。

实 味甘寒无毒，主阴痿水肿，益气充肌肤明目，久服，不飢不老轻身，生少室山，一名穀实，所在有之，八月九月採实日乾四十日成。叶味甘无毒，主小儿身热食不生肌，可作浴汤，又主恶疮生肉，皮主逐水利小便，茎主瘾疹痒，单煮洗浴，皮间白汁疗癣。

枸杞　味苦寒根大寒子微寒毒，主五内邪气热中消渴周痺风湿，下胸胁气，客热头痛，补内伤大劳嘘吸，坚筋骨，强阴，利大小肠，久服，坚筋骨，轻身不老，耐寒暑，一名杞根，一名地骨，一名枸忌，一名地辅，一名羊乳，一名却暑，一名仙人杖，一名西王母杖，生常山平泽及诸丘陵阪岸，冬採根，春夏採叶秋採茎实，阴乾。

苏合香　味甘温无毒，主辟恶杀鬼精物，温疟蛊毒簋鬫，去三虫，除邪令人无梦魇，久服，通神明，轻身长年，生中台川谷。橘柚　味辛温无毒，主胸中瘕热逆气，利水穀下气，止呕欬，除膀胱留热停水，五淋，利小便，主脾不能消穀，气冲胸中，吐逆，霍乱止泄，去寸白，久服之，去臭气，通神明长年，一名橘皮，生於南山川谷及生江南，十月採。

木部中品（二十九味）

龙眼　味甘平无毒，主五藏邪气，安志厌食，除虫去毒，久服，强魂聪明，轻身不老通神明，一名益智，其大者似槟榔，生南海山谷。厚朴　味苦温大温无毒，主中风伤寒，头痛寒热，惊悸，气血痺死肌，去三虫，温中益气，消痰下气，疗霍乱及腹痛胀满，胃中冷逆，胸中呕不止，泄痢淋露除惊，去留热心烦满，厚肠胃，一名厚皮，一名赤朴，其树名榛，子名逐析，疗鼠篼，明目益气，生交趾冤句，三月九月十月採皮阴乾。

猪苓　味甘苦平无毒，主痎疟，解毒蛊疰不祥，利水道，久服，轻身耐老，一名猳猪屎，生衡山山谷及济阴冤句，二月八月採阴乾。竹叶味苦平大寒无毒，主欬逆上气，溢筋急恶疡，杀小虫，除烦热风痉，喉痺呕吐，根作汤，益气止渴，补虚下气消毒，汁主风鬫，实通神明，轻身益气，生益州。

淡竹叶 味辛平大寒，主胸中痰热，欬逆上气，沥大寒，疗暴中风风痺胸中大热，止烦闷。皮筎微寒，主呕笒温气寒热，吐血崩中溢筋。竹糅味甘无毒，主消渴利水道益气，可久食。

枳实　味苦酸寒微寒无毒，主大风在皮肤中如麻豆苦痒，除寒热结，止痢，长肌肉，利五藏，益气轻身除胸胁痰澼，逐停水破结实，消胀满，心下急痞痛逆气，胁风痛，安胃气，止溏泄，明目，生河内川泽，九月十月採阴乾。

山茱萸 味酸平微温无毒，主心下邪气寒热温中，逐寒湿痺，去三虫，肠胃风邪，寒热疝瘕头风风气去来，鼻塞目黄，耳聋面皰温中下气出汗，强阴益精，安五藏，通九窍，止小便利，久服，轻身明目，强力长年，一名蜀枣，一名鸡足，一名鬾实，生汉中山谷及琅邪冠句东海承县，九月十月採实阴乾。

吴茱萸 味辛温大热有小毒，主温中下气止痛欬逆寒热除湿血痺，逐风邪，开腠理，去痰冷，腹内绞痛，诸冷实不消中恶心腹痛逆气，利五藏，根杀三虫根白皮杀蛲虫，治喉痺欬逆止泄注食不消，女子经产余血，疗白癣，一名毅，生上谷川谷及冤句，九月九日採阴乾。

秦皮 味苦微寒大寒无毒，主风寒湿痺，洗洗寒气，除热，目中青唰白膜，疗男子少精妇人带下，小儿簋身热，可作洗目汤，久服，头不白，轻臼，皮肤光泽肥大，有子，一名岑皮，一名石檀，生卢江川谷及冤句，二月採皮阴乾。

栀子 味苦寒大寒无毒，主五内邪气，胃中热气，面赤酒皰鬭鼻白癞赤癞疮疡，疗目热赤痛，胸心大小肠大热，心中烦闷，胃中热，一名木丹，一名越桃，生南阳川谷，九月採实暴乾。

槟榔 味辛温无毒，主消穀逐水，除痰癖，杀三虫伏尸，疗寸白，生南海。合欢味甘平无毒，主安五藏，利心志，令人欢乐无忧，久服，轻身明目得所欲，生益州山谷。

秦椒 味辛温，生温熟寒有毒，主风邪气，温中除寒痺，坚齿发，明目疗喉痺，吐逆疝瘕，去老血产后余疾，腹痛出汗，利五藏，久服，轻身好颜色，耐老增年通神，生大山川谷及秦岭上或琅，八月九月採实。卫矛味苦寒无毒，主女子崩中下血，腹满汗出，除邪杀鬼毒蛊疰，中恶腹痛，去白虫，消皮肤风毒肿，令阴中解，一名鬼箭，生霍山山谷，八月採阴乾。

紫葳 味酸微寒无毒，主妇人产乳余疾崩中，症瘕血闭，寒热赢瘦，养胎。

茎叶味苦无毒，主痿厥益气一名陆苕，一名芺华，生西海川谷及山阳。

芜荑 味辛平无毒，主五内邪气散皮肤骨节中淫淫温行毒，去三虫化，食逐寸白，散肠中嗢嗢喘息一名无姑，一名殿翥，生晋山川谷，二月採实阴乾。

食茱萸 味辛苦大热无毒，功用与吴茱萸同，少为劣尔，疗水气用之乃佳。

椋子木 味甘鹹平无毒，主折伤，破恶血，养好血，安胎止痛生肉。每始王木味苦平无毒，主伤折跌筋骨，生肌破血止痛，酒水煮浓汁饮之，生资州山谷。

折伤木 味甘鹹平无毒，主伤折筋骨疼痛，散血补血，产后血闷止痛，酒水煮浓汁饮之，生资州山谷。

茗苦偆茗 味甘苦微寒无毒，主篼疮，利小便，去痰热渴令人少睡春採之。苦偆主下气消宿食作饮，加茱萸剭薑等良。

桑根白皮 味甘寒无毒，主伤中五劳六极，羸瘦崩中糗绝，补虚益气去肺中水气，唾血热渴，水肿腹满胪胀，利水道，去寸白，可以缝金疮採无时，出土上者杀人，叶主除寒热出汗，汁解蜈蚣毒。

桑耳味 甘有毒，黑者，主女子漏下赤白汁血病，症瘕积聚，阴痛阴阳寒热无子，疗月水不调，其黄熟陈白者，止久泄益气不飢，其金色者治癖饮积聚腹痛金疮，一名桑菌，一名木麦五木耳名翡，益气不飢，轻身强志，生犍为山谷，六月多雨时採即暴乾。松萝味苦甘平无毒主瞋怒邪气，止虚汗头风，女子阴寒肿痛，疗痰热温疟，可为吐汤利水道，一名女萝，生熊耳山，川谷松树上五月採阴乾。

白棘味 辛寒无毒，主心腹痛痈肿溃脓，止痛决刺结，疗丈夫虚损，阴痿精自出，补肾气，益精髓，一名枣鍼，一名棘刺，生雍州川谷。

棘刺花 味苦平无毒，主金疮内漏，冬至后二十日採之，实主明目心腹痿痺，除热利小便，生道傍，四月採，一名菥蓂，一名马朐，一名刺原，又有枣针，疗腰痛喉痺不通。

安息香 味辛苦平无毒，主心腹恶气鬼疰，出西戎，似松脂，黄黑色为块新者亦柔韧。龙脑香及膏香味辛苦微寒，一云温平无毒，主心腹邪气，风湿积聚，耳聋明目，去目赤肤唰，出婆律国，形似白松脂，作杉木气明净者善，久经风日或如雀屎者不佳云，合糯（一作粳）米炭相思子贮之则不耗膏，主耳聋。

菴摩勒 味苦甘寒无毒，主风虚热气一名余甘，生岭南交广爱等州。毗梨勒味苦寒无毒，功用与菴摩勒同，出西域及岭南交爱等州，戎人谓之三果。

木部下品（四十五味）

黄环 味苦平有毒，主蛊毒鬼疰鬼魅邪气在藏中，除欬逆寒热，一名凌泉，一名大就，生蜀郡山，三月採根阴乾。石南味辛苦平有毒，主养肾气，内伤阴衰，利筋骨皮毛，疗脚弱五藏邪气，除热，女子不可久服，令思男，实杀蛊毒，破积聚，逐风痺，一名鬼目，生华阴山谷，二月四月採叶八月採实阴乾。

巴豆 味辛温生温熟寒，有大毒，主伤寒温疟寒热，破症瘕结聚坚精，留饮痰癖，大腹水胀，荡涤五藏六腑，开通闭塞，利水穀道，去恶肉除鬼毒蛊疰邪物，杀虫鱼，疗女子月闭烂胎金疮脓血不利丈夫阴，杀斑剫毒，可炼饵之，益血糗，令人色好变化与鬼神通，一名巴椒，生巴郡川谷，八月採阴乾用之去心皮。

蜀椒 味辛温大热有毒，主邪气欬逆，温中，逐骨节皮肤死肌，寒湿痺痛，下气，除六腑寒冷，伤寒温疟，大风汗不出，心腹留饮宿，食肠澼下痢，泄精，女子字乳余疾，散风邪瘕结水肿，黄疸，鬼疰蛊毒，杀虫鱼毒，久服之头不白轻身增年，开腠理，通血糗，坚齿发，调关节，耐寒暑，可作膏药，多食令人乏气，口闭者杀人，一名巴椒，一名蓎毅，生武都川谷及巴郡，八月採实阴乾。

莽草 味辛苦温有毒，主风头痈肿乳痈疝瘕，除结气疥瘙，杀虫鱼，疗喉痺不通乳难，头风痒可用沐，勿令入眼，一名葞，一名春草，生上谷山谷及冤句，五月採叶阴乾。

郁李仁 味酸平无毒，主大腹水肿　目四肢浮肿，利水便水道，根主齿齗肿龋齿坚，去白虫，一名爵李，一名车下李，一名棣生高山川谷及丘陵上，五月六月採根。

鼠李 主寒热瘰闹疮。其皮味苦微寒无毒，主除身皮热毒一名牛李，一名鼠梓，一名椑，生田野，採无时。

栾华 味苦寒无毒，主目痛泪出伤眥，消目肿，生汉中川谷，五月採。杉材微温无毒，主疗漆疮。楠材微温，主霍乱吐下不止。

榧实 味甘无毒，主五痔，去三虫蛊毒鬼疰生永昌。蔓椒味苦温无毒，主风寒湿痺历节疼，除四肢厥气膝，一名豕椒，一名猪椒，一名椒，一名狗椒，生云中川谷及丘冢间，採茎根煮酿酒。钓樟根皮主金疮止血。

雷丸 味苦鹹寒微寒有小毒，主杀三虫，逐毒气胃中热，利丈夫不利女子，作摩膏，除小儿百病，逐邪气恶风汗出，除皮中热结积蛊毒白虫寸白自出不止，久服令阴痿，一名雷失，一名雷实，赤者杀人，生石城山谷及汉中土中，八月採根暴乾。

溲疏 味辛苦寒微寒无毒，主身皮肤中热，除邪气，止遗溺，通利水道，除胃中热，下气，可作浴汤，一名巨骨，生熊耳川谷及田野故丘墟地，四月採。榉树皮大寒，主时行头痛，热结在肠胃。

白杨皮 味苦无毒，主毒风脚气肿，四肢缓弱不随，毒气游易在皮肤中痰癖等，酒渍服之，取叶圆太滞小，无风自动者良。

水杨叶嫩枝 味苦平无毒，主久痢赤白，擣和水绞取汁服一升，日二，大效。

栾荆 味辛苦温有小毒，主大风头面手足诸风癫簋狂痉湿痺寒冷疼痛，俗方大用之，而本草不载亦无别名，但有栾花，功用又别非此花也。小蘗味苦大寒无毒，主口疮甘翎，杀诸虫，去心腹中热气，一名山石榴。

荚涃 味甘苦平无毒，主三虫下气消穀.娕藤微寒无毒，主小儿寒热十二惊簋。药实根味辛温无毒，主邪气诸痺疼酸，续绝伤，补骨髓，一名连木，生蜀郡山谷，採无时。

皂荚 味辛温有小毒，主风痺死肌邪气，风头泪出，利九窍，杀精物，疗腹胀满消榖，除欬嗽囊结，妇人胞不落，明目益精，可为沐药，不入汤，生雍州川谷及鲁邹县，如猪牙者良，九月十月採荚阴乾。

楝实 味苦寒有小毒，主温疾，伤寒大热烦狂，杀三虫疥疡，利小便水道。根微寒，疗蚘虫，利大肠，生荆山山谷。

柳叶 味苦寒无毒，主风水黄疸，面热黑痂疥恶疮金疮，一名柳絮，叶主马疥痂疮，取煎煮以洗马疥立愈，又疗心腹内血止痛，实主溃痈逐脓血，子汁疗渴，生琅邪川泽。

桐叶 味苦寒无毒，主恶蚀疮着阴皮，主五痔，杀三虫，疗贲宭气病，花主传猪疮，饲猪肥大三倍，生桐柏山谷。

梓白皮 味苦寒无毒，主热去三虫，疗目中疾，叶擣传猪疮饲猪肥大三倍，生河内山谷。

苏方木 味甘鹹平无毒，主破血，产后血胀闷欲死者，水煮若酒煮五两，取浓汁服之效。

接骨木 味甘苦平无毒，主折伤续筋骨，除风痒龋齿，可作浴汤。

枳椇 味甘平无毒，主头风小腹拘急，一名木蜜，其木皮温无毒，主五痔和五藏，以木为屋，屋中酒则味薄，此亦奇物。

木天蓼 味辛温有小毒，主症结积聚，风劳虚冷，生山谷中。

乌臼木根皮 味苦微温有毒，主暴水症结积聚，生山南平泽。

赤瓜木 味苦寒无毒，主水痢风头身痒，生平陆所在有之。实味酸冷无毒，汁服主水痢沐头及洗身上疮痒，一名羊梂，一名鼠查。诃梨勒味苦温无毒，主冷气心腹胀蒲下，食生交爱州。

枫柳皮 味辛大热有毒，主风龋齿痛，出原州。

卖子木 味甘微鹹平无毒，主折伤血内溜续绝，补骨髓，止痛安胎，生山谷中，其叶似柿，出剑南卬州。

大空 味辛苦平有小毒，主三虫杀虮蝨，生山谷中，取根皮作末，油和涂，虮蝨皆死。

紫真檀 味鹹微寒，主恶毒风毒。

椿木叶 味苦有毒，主洗疮疥风疽，水煮叶汁用之，皮主甘。樗木根叶尤良。

胡椒 味辛大温无毒，主下气温中去痰，除藏腑中风冷，生西戎，形如鼠，李子调食用之，味甚辛辣，而芳香当不及蜀椒。

橡实 味苦微温无毒，主下痢，厚肠胃肥健人，其壳为散及煮汁，服亦主痢，并堪染用，一名杼斗，槲栎皆有斗，以栎为胜，所在山谷中皆有。

无食子 味苦温无毒，主赤白痢肠滑，生肌肉，出西戎。

杨栌木 味苦寒有毒，主疽篼恶疮，水煮叶汁洗疮立瘥，生篱垣间，一名空疏，所在皆有。

槲若 味甘苦平无毒，主痔止血，疗血痢止渴，取糗灸用之。皮味苦，水煎浓汁，除蛊毒及篼，俗用甚效。

人兽部（五十六味）

发髲 味苦温小寒无毒，主五癃关格不通，利小便水道，疗小儿簋大人鬫，仍自还神化，合鸡子黄煎之消为水，疗小儿惊热。乱发微温，主欬嗽五淋，大小便不通，小儿惊簋，止血鼻耹，烧之吹内立止。人乳汁主补五藏，令人肥白悦泽。头垢主淋闭不通。人屎寒主疗时行大热狂走，解诸毒，宜用绝乾者擣末沸汤沃服之。人溺疗寒热头疼温气，童男者尤良，溺白涂，疗鼻$3 汤火灼疮，东向圊厕溺坑中青掊，疗喉痺消痈肿若己有脓即溃。

龙骨 味甘平微寒无毒，主心腹鬼疰精物老魅，欬逆泄痢脓血，女子漏下，症瘕坚结，小儿热气惊簋，疗心腹烦满，四肢痿枯汗出，夜卧自惊恚怒伏气在心下不得喘息肠痈内疽阴蚀，止汗，缩小便溺血，养精神，定魂魄，安五藏。白龙骨疗梦寐泄精，小便泄精，齿主小儿大人惊簋癫疾狂走，心下结气不能喘息，诸痉杀精物，小儿五惊十二簋身热不可近，大人骨间寒热，又杀蛊毒。角主惊簋瘈瘲，身热如火，腹中坚及热泄，久服，轻身通神明延年，生晋地川谷及太山巖水水岸土　中死龙处，採无时。

牛黄 味苦平有小毒，主惊簋寒热，热盛狂鬫，除邪逐鬼，疗小儿百病诸簋热，口不开，大人狂颠，又堕胎，久服，轻身增年，令人不忘，生晋地平泽，於牛得之即阴乾百日，使时燥，无令见日月光。

麝香 味辛温无毒，主辟恶气杀鬼精物，温疟蛊毒簋鬫，去三虫疗诸凶邪鬼气，中恶心腹暴痛胀急痞满风毒，妇人产难，堕胎，去面簋目中肤唰，久服除邪，不梦寤魇寐通神仙，生中台川谷及益州雍州山谷，春分取之，生者益良。马乳止渴。牛乳微寒补虚羸止渴。羊乳温，补寒冷虚乏。酥微寒补五藏利大肠主口疮。

熊脂 味甘微寒微温无毒，主风痺不仁筋急，五藏腹中积聚，寒热羸瘦，头疡白秃，面皯皰食饮吐呕久服，强志不飢，轻身长年，生雍州山谷，十一月取。

白胶 味甘平温无毒，主伤中劳绝，腰痛羸瘦，补中益气，妇人血闭无子，止痛安胎，疗吐血下血，崩中不止，四肢酸疼，多汗淋露，折跌伤损，久服，轻身延年，一名鹿角胶，生云中，煮鹿角为之，得火良。

阿胶 味甘平微温无毒，主心腹内崩劳极，洒洒如疟状，腰腹痛四肢酸疼，女子下血安胎，丈夫小腹痛，虚劳羸瘦，阴气不足，脚酸不能久立，养肝气，久服，轻身益气一名传致胶，生东平郡，煮牛皮作之出东阿。

醍醐 味甘平无毒，主风邪痺气通润骨髓，可为摩药，性冷利功优於酥，生酥中。底野迦味辛苦平无毒，主百病中恶客忤邪气，心腹积聚，出上热疮肌疮。

犀角 味苦酸鹹寒微寒无毒，主百毒蛊疰邪鬼瘴气，杀娕吻鸩羽蛇毒，除邪不迷惑魇寐，疗伤寒温疫，头痛寒热诸毒气，久服，轻身骏健，生永昌山谷及益州。

羚羊角 味鹹苦寒微寒无毒，主明目益气，起阴去恶血，注下，辟蛊毒恶鬼不祥，安心气，常不魇寐，疗伤寒时气寒热，热在肌肤，温风注毒，伏在骨间，除邪气惊梦，狂越僻谬，及食噎不通，久服，强筋骨轻身利丈夫，生石城山川谷及华阴山，採无时。

羖羊角 味鹹苦温微寒无毒，主青盲明目杀疥虫止寒泄，辟恶鬼虎狼，止惊悸，疗百节中结气风头痛及蛊毒吐血，妇人产后余疾，烧之杀鬼魅辟虎狼，久服，安心益气轻身，生河西川谷，取无时，勿使中湿，湿郎有毒。羊髓味甘温无毒，主男女伤中阴气不足，利血，益经气，以酒服之。青羊胆主青盲明目。羊肺补肺主欬嗽。羊心止忧恚膈气。

羊肾补肾气益精髓。羊齿主小儿羊簋寒热，三月三日取之。羊肉味甘大热无毒，主缓中字乳余疾，及头脑大风汗出，虚劳寒冷，补中益气安心止惊。羊骨热，主虚劳寒中羸瘦。羊屎燔之，主小儿泄痢肠鸣惊簋。牛角翦下闭血瘀血疼痛，女人带下血，燔之，味苦无毒。水牛角疗时气寒热头痛，髓补中填骨髓，久服增年。髓味甘温无毒，主安五藏平三焦，温骨髓，补中续绝伤，益气止泄痢消渴以酒服之。胆可圆药胆味苦大寒，除心腹热渴，利口焦燥，益目精。心主虚忘。肝主明目。肾主补肾气益精。

齿主小儿牛簋。肉味鹹平无毒，主消渴止吐泄安中益气，养脾胃，自死者不良。屎寒，主水肿恶气，用涂门户着壁者燔之，主鼠篼恶疮。黄犍牛乌牯牛溺主水肿腹胀脚满利小便。白马茎味鹹甘平无毒，主伤中糗绝，阴不起，强志益气，长肌肉肥健生子，小儿惊簋，阴乾百日。眼主惊簋腹满疟疾。悬啼主惊邪瘈衄乳难辟恶气鬼毒蛊疰不祥，止$3 血内漏。龋齿生云中平泽。白马蹄疗妇人篼下白崩。赤马蹄疗妇人赤崩。齿主小儿马簋。

鬚头膏主生发。鬚毛主女子崩中赤白。心主喜忘。肺主寒热小儿茎痿。肉味辛苦冷，主热下气长筋强腰脊壮健，强志轻身不飢，脯疗寒热痿痺.屎名马通，微温，主妇人崩中止渴，及吐下血鼻衄金疮止血。头骨主喜眠，令人不睡。溺味辛微寒，主消渴，破症坚积聚，男子伏梁积疝，妇人瘕疾，铜器承饮之。牡狗--味鹹平无毒，主伤中阴痿不起，令强热大生子，除女子带下十二疾，一名狗精，六月上伏取阴乾百日。胆主明目痂疡恶疮。心主忧恚气除邪。脑主头风痺下部翎疮鼻中息。齿主癫簋寒热卒风疿，伏日取之。

头骨主金疮止血。四脚蹄煮饮之，下乳汁。白狗血味鹹无毒，主癫疾发作。肉味鹹酸温，主安五藏补绝伤，轻身益气。屎中骨主寒热小儿惊簋。鹿茸味甘酸温微温无毒，主漏下恶血，寒热惊簋，益气强志，生齿不老，疗虚劳洒洒如疟羸瘦，四肢酸疼，腰脊痛，小便利，泄精溺血，破留血在腹，散石淋痈肿骨中热疽痒。骨安胎下气，杀鬼精物，不可近阴令痿，久服耐老，四月五月解角时取，阴乾使时燥。角味鹹无毒，主恶疮痈肿，逐邪恶气留血在阴中，除小腹血急痛，腰脊痛，折伤恶血，益气，七月取。

髓味甘温，主丈夫女子伤中绝糗，筋急痛，欬逆，以酒和服之良。肾平，主补肾气。肉温，补中，强五藏，益气，力，生者疗口僻，割薄之。骨微温，主虚损泄精。肉温，补益五藏。髓益气力，悦泽人面。虎骨主除邪恶气杀鬼疰毒，止惊悸，主恶疮鼠篼头骨尤良。膏主狗囓疮。瓜辟恶魅。肉主恶心欲呕，益气力。

豹肉味酸平无毒，主安五藏，补绝伤，轻身益气，久服利人。狸骨味甘温无毒，主风疰尸疰鬼疰毒气在皮中跃如针刺者，心腹痛走无常处，及鼠篼，头骨尤良。肉疗诸疰。--主月水不通，男子阴簏，烧之，以东流水服之。免头骨平无毒，主头眩痛癫疾。骨主热中消渴。脑主冻疮。肝主目暗。肉味辛乎无毒，主补中益气。

六畜毛蹄甲味鹹平有毒，主鬼疰蛊毒寒热惊簋癫鬫狂走。骆驼毛尤良。簦鼠主堕胎，令产，易生山都平谷。麋脂味辛温无毒，主痈肿恶疮死肌，寒风湿痺，四肢拘缓不收，风头肿气，通腠理，柔皮肤，不可近阴令痿，一名宫脂。角味甘无毒，主痺止血益气力，生南山山谷及准海边，十月取。

豚卵味甘温无毒主惊簋癫疾鬼疰蛊毒除寒热贯豚五癃邪气挛缩，一名豚颠，阴藏之，勿令败。悬蹄主五痔伏热在肠，肠痈内蚀。猪四足小寒，主伤挞诸败疮，下乳汁。心主惊邪忧恚。肾冷，和理肾气，通利膀胱。胆主伤寒热渴。

肚主补中益气止渴利。齿主小儿惊簋，五月五日取。膏生发。肪膏主煎诸膏药，解斑剫芫青毒。猳猪肉味酸冷，疗狂病。凡猪肉味苦，主闭血　弱筋骨虚人肌，不可久，食病人金疮者尤甚。猪屎主寒热黄疸湿痺.浟鼠味鹹无毒，主痈疽诸篼恶疮，阴翎烂疮，在土中行，五月取，令乾，燔之。

獭肝味甘有毒，主鬼疰蛊毒，却鱼鲠，止久嗽，烧服之。肉疗疫气温病及牛马时行病，煮屎灌之，亦良。狐--味甘有毒，主女子绝产阴痒，小儿阴簏卵肿。

五藏及肠味苦微寒有毒，主蛊毒寒热，小儿惊簋。雄狐屎烧之辟恶，在木石上者是。偮肉胞膏味甘平无毒，主上气乏气欬逆，酒和三合服之，日二，又主马肺病虫颡等病。肉主久水胀不瘥垂死者，作羹臛食之，下水大效，胞乾之汤磨如鸡卵许，空腹服，吐诸蛊毒。

野猪黄味辛甘平无毒，主金疮止血生肉，疗癫簋，水研如枣核，日二服效。驴屎熬之，主熨风肿篼疮。屎汁主心腹卒痛诸疰忤。尿主症癖胃反吐不止牙齿痛水毒。牡驴尿主燥水。驴尿主湿水，一服五合良，燥水者画体成字，湿水者不成字。

乳主小儿热，急黄等多服使痢。尾下轴垢主疟，水洗，取汁和麵如弹丸二枚，作烧饼，疟未发前食一枚，至发时食一枚，疗疟无久，新发无期者。豺皮性热，主冷痺脚气，熟之以缠病上，即瘥。

丹雄鸡味甘微温微寒无毒，主女人崩中漏下赤白沃，补虚温中，止血久伤乏疮，通神，杀毒，辟不祥。头主杀鬼东门上者尤良。

白雄鸡肉味酸微温，主下气，疗狂邪，安五藏伤中消渴。乌雄鸡肉微温，主补中止痛。胆微寒，主疗目不明肌疮。心主五邪。血主踒折骨痛及痿痺.肪主耳聋。肠主遗溺小便数不禁。肝及左翅毛主起阴。冠血主乳难。啍胵里黄皮微寒，主泄利小便，利遗溺，除热止烦。屎白微寒，主消渴伤寒寒热破石淋及转筋，利小便，止遗溺，灭瘢痕。黑雌鸡主风寒湿痺五缓六急安胎。血无毒，主中恶腹痛，及踒折骨痛乳难。

羽主下血闭。黄雌鸡味酸甘平，主伤中消渴小便数不禁肠澼，泄利补益。五脏续绝伤疗劳益气。肋骨小儿羸瘦食不生肌。鸡子主除热火疮簋痉，可作虎魄神物。卵白微寒疗目热赤痛，除心下伏热，止烦满欬逆，小儿下泄，妇人产难胞衣不出，渍之一宿，疗黄疽，破大烦热。卵中白皮主久欬结气，得麻黄紫菀和服之，立巳，鸡白蠹肥脂，生朝鲜平泽。

白鹅膏主耳卒聋，以灌之。毛主射工水毒。肉平利五藏。鹜肪味甘无毒，主风虚寒热。白鸭屎名通，主杀石药毒，解结缚，散蓄热。肉补虚除热，和藏腑，利水道。肪味甘平无毒，主风挛拘急偏枯，气不通利，久服，长毛发鬚眉，益气不飢，轻身耐老，一名鹜肪，生江南池泽，取无时。鹧鸪味甘温无毒，主岭南野葛菌毒生金毒，及温瘴久欲死不可差者，合毛熬酒渍服之，生擣取汁服最良，生江南，似母鸡鸣云娕輈格磔者是。

雉肉味酸微寒无毒，主补中益气力，止泄痢，除蚁篼。鹰屎白主伤挞灭瘢。雀卵味酸温无毒，主下气，男子阴痿不起，强之令热，多精，有子。脑主耳聋。

头血主雀盲。雄雀屎疗目痛，决痈疖，女子带下，溺不利，除疝瘕，五月取之良。骨味甘无毒，主鬼蛊诸疰毒五尸心腹疾。雄鹊肉味甘寒无毒，主石淋消结热，可烧作灰，以石投中散解者是雄也。鸲鹆肉味甘平无毒，主五痔止血，灸食，或为散饮服之。

鷰屎味辛平有毒，主蛊毒鬼疰，逐不祥邪气，破五癃，利小便，生高山平谷。孔雀屎微寒主女子带下，小便不利。鸬偳屎一名蜀水花，去面黑饧魇志。头微寒，主鲠及噎，烧服之。鸱头味鹹平无毒，主头风眩颠倒簋疾。
