# 千金翼方卷第十四

论曰，人生一世甚於过隙，役役随物，相视俱尽，不亦哀乎，就中养卫得理，必免夭横之酷，若知进而不知退，知得而不知丧，嗜欲煎其内，权位牵其外，其於过分内热之损，胡可胜言，况乎身灭覆宗之不绝於世哉，今撰退居养志七篇，庶无祸败夭横之事，若延年长生则存乎别录，高人君子宜审思之。

择地第一

山林深远固是佳境，独往则多阻，数人则喧杂，必在人野相近，心远地偏，背山临水，气候高爽，土地良沃，泉水清羹，如此得十亩平坦处便可构居，若有人功可至二十亩，更不得广，广则营为关心，或似产业，尤为烦也，若得左右映带岗阜形胜最为上地，地势好，亦居者安，非他望也。

缔刱第二

看地形向背择取好处，立一正屋三间，内后牵其前梁稍长，柱令稍高，椽上着栈，栈讫上着三四寸泥，泥令平，待乾即以瓦盖之，四面筑墙，不然堑垒务令厚密，泥饰如法，须断风隙拆缝门，依常法开后门，若无瓦，草盖令厚二尺，则冬温夏凉，於簷前西间作一格子房以待客，客至引，坐勿令人寝室及见药房。

恐外来者有秽气损人坏药故也，若院外置一客位最佳，堂后立屋两间，每间为一房，修泥一准正堂，门令牢固，一方着药，药房更造一立柜高脚为之，天阴雾气，柜下安少火，若江北则不须火也，一房着药器，地上安厚板，板上安之，着地土气恐损，正屋东去屋十步造屋三间，脩饰准上，二间作厨，北头一间作库，库内东墙施一棚，两层，高八尺，长一丈，阔四尺，以安食物，必不近正屋，近正屋则恐烟气及人，兼虑火烛。

尤宜防慎於厨东作屋二间，弟子家人寝处，於正屋西北立屋二间通之，前作格子，充料理晒暴药物，以篱院隔之，又於正屋后三十步外立屋二间，椽梁长壮，柱高间阔，以安药鑪，更以篱院隔之，外人不可至也，西屋之南立屋一间，引簷中隔着门，安功德，充念诵八静之处，中门外水作一池，可半亩余，深三尺，水常令满，种芰荷菱芡，绕池岸种甘菊，既堪採食，兼可阅目怡闲也。

服药第三

人非金石，况犯寒热雾露，既不调理，必生疾疠，常宜服药，辟外气和藏府也，平居服五补七宣丸锺乳丸，量其性冷热虚实，自求好方常服，其红雪三黄丸青木香丸理中丸神明膏陈元膏春初水解散天行茵蔯丸散，皆宜先贮之，以防疾发，忽有卒急不备难，求腊日合一剂乌膏楸叶膏，以防痈疮等，若能服食尤是高人，世有偶学合炼又非真好，或身婴朝绂心迫名利，如此等辈亦何足言。

今退居之人，岂望不死羽化之事，但免外物逼切，庶几全其天年，然小小金石事，又须闲解神精丹，防危救急所不可阙耳，伏火丹砂，保精养魂，尤宜长服，伏火石硫黄，救脚气除冷癖理腰膝，能食有力，小还丹愈疾去风，伏火磁石，明目坚骨，火炼白石英紫石英，疗结滞气块强力坚骨，伏火水银，压热镇心，金银膏养精神去邪气，此等方，孳固宜留心功力，各依本草，其余丹火，以冀神助非可卒致，有心者亦宜精恳傥遇其真。

饮食第四

身在田野尤宜备赡，须识罪福之事，不可为食损命，所有资身在药菜而已料理如法殊益於人，枸杞甘菊木牛膝首蓿商陆白蒿五加，服石者不宜喫，商陆以上药，三月已前苗嫩时採食之，或煮或虀或炒或鮙，悉用土苏鹹豉汁加米等色为之，下饭甚良，蔓菁作虀最佳，不断五辛者，春秋嫩韭，四时採薤甚益，麴虽拥热，甚益气力，但不可多食，致令闷愦，料理有法节而食之，百沸　飥蒸饼及羔索饼起麵等法在食经中。

白粳米白梁黄梁青梁米，常须贮积支料一年，炊饭煮粥亦各有法，并在食经中，菉豆紫苏乌麻亦须宜贮，俱能下气，其余豉酱之徒食之所要，皆须贮畜，若肉食者必不得害物命，但以钱买犹愈於杀，第一戒慎勿杀，若得肉必须新鲜，似有气息则不宜食，烂藏损气切须慎之戒之，料理法在食经中，食后将息法。

平旦点心饭讫，即自以热手摩腹，出门庭行五六十步，消息之，中食后，还以热手摩腹行一二百步，缓缓行，勿令气急，行讫还茥偃卧，四展手足勿睡，顷之气定，便起正，坐喫五六颗苏煎枣，啜半升以下人参茯苓甘草等饮，觉似少热，即喫麦门冬竹叶茅根等饮，量性将理，食饱不得急行，及飢不得大语远唤人嗔，喜卧睡觉食散后随其事业，不得劳心劳力，觉肚空，即须索食，不得忍飢，必不得食生硬滑等物，多致霍乱，秋冬间暖里腹，腹中微似不安，即服厚朴生薑等饮，如此将息必无横疾。

养性第五

鸡鸣时起，就卧中导引，导引讫栉漱即巾，巾后正坐，量时候寒温，喫点心饭若粥等，若服药者，先饭食，服喫药酒，消息讫，入静烧香静念，不服气者亦可念诵，洗雪心源，息其烦宪，良久事讫，即出徐徐步庭院间散气，地湿即勿行，但屋下东西步令气散，家事付与儿子不得关心所营退居，去家百里五十里，但时知平安而已，应缘居所要。

并令子弟支料顿送，勿令数数往来愦闹也，一物不得在意营之，平居不得嗔，不得大语大叫大用力，饮酒至醉并为大忌，四时气候和畅之日，量其时节寒温，出门行三里二里，及三百二百步为佳，量力行，但勿令气乏气喘而已，亲故邻里来相访问，携手出游百步，或坐，量力宜谈笑简约其趣，纔得欢适，不可过度耳，人性非合道者，焉能无闷闷则何以遣之，还须畜数百卷书。

易老庄子等，闷来阅之殊胜闷坐，衣服但麤缦可禦寒暑而已，第一勤洗浣，以香霑之，身数沐浴，务令洁净，则神安道胜也，浴法具养生经中，所将左右供使之人，或得清净弟子精选小心少过谦谨者，自然事闲无物相恼，令人气和心平也，凡人不能绝嗔，得无理之人易生嗔喜，妨人道性。

种造药第六

种枸杞法　 拣好地，熟斸加粪讫，然后逐长开鲒，深七八寸令宽，乃取枸杞连茎剉长四寸许，以草为索慢束，束如羹鮀许大，於鲒中立种之，每束相去一尺，下束讫，别调烂牛粪稀如麵糊灌束子上令满，减则更灌，然后以肥土拥之满讫，土上更加熟牛粪，然后灌水，不久即生，乃如翦韭法，从一头起首割之，得半亩料理如法可供数人，其割时与地面平，高留则无叶，深翦即伤根，割仍避热及两中，但早朝为佳。

又法　 但作束子作坑，方一尺，深於束子三寸，即下束子讫，着好粪满坑填之，以水浇粪下，即更着粪填，以不减为度，令粪上束子一二寸即得，生后极肥，数锄拥，每月加一粪尤佳。

又法　 但畦中种子，如种菜法，上粪下水，当年虽瘦，二年以后悉肥，勿令长曲即不堪食，如食不尽，即翦作乾，菜以备冬中常使，如此从春及秋，其苗不绝，取甘州者为真，叶厚大者是，有刺叶小者是香棘，不堪服食，慎之。

又法　 枸杞子於水盆挼令散讫，暴乾斸地作畦，畦中去却五寸土勺作鲒，縳草作鮛以臂长短，即以泥涂鮛上令遍，以安鲒中，即以子布泥上，一面令稀稠得所，以细土盖上令遍，又以烂牛粪盖子上令遍，又布土一重，令与畦平，待苗出时时浇溉，及堪採，即如翦韭法，更不要煮炼，每种用二月，初一年但五度翦，不可过此也，凡枸杞生西南邵谷中及甘州者，其子味过於蒲桃。

今兰州西去邺城灵州九原并多，根茎尤大。种百合法　上好肥地加粪熟斸讫，春中取根大者，擘取瓣於畦中种，如蒜法，五寸一瓣种之，直作行，又加粪灌水，苗出，即锄四边，绝令无草，春后看稀稠得所，稠处更别移亦得，畦中乾即灌水，三年后甚大如芋，然取食之，又取子种亦得，或一年以后二年以　始生甚迟，不如种瓣。

种牛膝法　 秋间收子，至春种如种菜法，上加粪水溉，曲出堪採，即如翦菜法，常须多留子，秋中种亦好，其收根者，别留子，取三亩肥地熟耕，更以长锹深掘，取其土虚长也，土平讫，然下子，荒即芸草，旱则溉，至秋子成高，刈取茎收其子，九月末间，还用长锹深掘取根，如法料理。种合欢法（萱草也）移根畦中稀种，一年自稠，春翦苗食，如枸杞，夏秋不堪食。种车前子法　 收子，春中取土地加粪熟斸水溉，翦取如上法，此物宿根但芸灌而已，可数岁也。

种黄精法 择取叶参差者是真，取根擘破稀种，一年以后极稠，种子亦得，其苗甚香美堪喫。种牛蒡法　 取子畦中种，种时乘两即生，若有水，不要候雨也，地须加粪，灼然肥者，旱即浇水，翦如上法菜中之尤吉，但多种食苗及根并益人。

种商陆法　 又取根紫色者白色者良，赤及黄色者有毒，根擘破畦中作行种，种子亦得，根苗并堪食，色紫者味尤佳，更胜白者，净洗熟蒸，不用灰汁煮炼，并无毒，尤下诸药服丹砂乳石等人不宜服。种五加法　 取根深掘肥地二尺，埋一根令没旧痕，甚易活，苗生从一头翦取，每翦讫锄土拥之。种甘菊法　 移根最佳，若少时折取苗乘雨中湿种便活，一年之后，子落遍地长服者及冬中收子，翦如韭法。

种苜蓿法　 老圃多解但肥地令熟，作种之极益人，还须从一头剪，每一翦加粪锄土拥之。种莲子法　 又八月九月取坚黑子瓦上磨尖，头直令皮薄，取墐土作熟泥封，如三指大长二寸，使带头兼重令磨须尖，泥欲乾时掷置池中，重头向下自能周正，薄皮上易生数日即出，不摩者卒不可生。种藕法 春初掘取根三节无损处，种入深泥，令到硬土，当年有花。

种青蘘法（即胡麻苗也）取八稜者畦中如菜法种之，苗生採食，秋间依此法种之，甚滑美。种地黄法　 十二月耕地，至正月可止三四遍，细杷讫然后作沟，沟阔一尺，两沟作一畦，畦阔四尺，其畦微高而平硬甚不受两水，苗未生间得水即烂，畦中又拨作沟，沟深三寸，取地黄切长二寸种於沟中讫，即以熟土盖之其土可厚三寸以上，每种一亩用根五十斤，盖土讫，即取经冬烂穰草覆之，候稍牙出，以火烧其草令烧去其苗，再生者叶肥茂根叶益壮。

自春至秋凡五六遍，芸不得用锄，八月堪採根，至冬尤佳，至时不採其根大盛，春二月当宜出之，若秋採讫，至春不须更种，其种生者犹得三四年，但採讫杷之，明年芸而已，参验古法此为最良，按本草二月八月採，殊未穷物性也，八月残叶犹在，叶中精气未尽归根，二月新叶已生，性也，根中精气已滋於叶，不如正月九月採殊妙，又与蒸暴相宜，古人云二月八月非为种者，将谓野生当须见苗耳，若食其叶，但灵散后摘取傍叶勿损中心正叶，甚益人胜（诸菜）。

造牛膝法　八月中长锹掘取根水中浸一宿，密置筛中，手挼去上皮齐头暴令稍乾，屈令直，即作束，子又暴令极乾，此看端正，若自用者不须去皮，但洗令净便暴，殊有气力。造乾黄精法　 九月末掘取根，拣取肥大者去目熟蒸，微暴乾又蒸，暴乾食欴如蜜，可停。造生乾地黄法　 地黄一百斤，拣择肥好者六十斤，有鬚者去之。

然后净洗漉乾，暴三数日令微皱乃取拣退四十斤者，净洗漉乾，於柏木臼中熟擣，绞取汁，汁如尽以投之更擣，绞即引得余汁尽用拌前六十斤乾者於日中暴乾如天阴，即於通风处薄摊之，夜亦如此以乾为限此法比市中者气力数倍顿取汁恐损，随日擣绞用，令当日尽佳。造熟乾地黄法　 斤数拣择一准生法，浸讫，候好晴日便早蒸之，即暴於日中，夜置汁中以物盖之，明朝又蒸，右法九遍止。

今但看汁尽色黑熟蒸三五遍亦得，每造皆须春秋二时，正月九月缘冷寒气方可宿浸，二月八月，拌而蒸之，不可宿浸也，地黄汁经宿死醋，不如日日擣取汁用，凡暴药，皆须以茥架，上置薄簟等以通风气，不然日气微弱则地气止津也，於漆盘中暴最好，簟多汗又损汁。

藕粉法　 取麤藕不限多少，灼然净洗，截断浸三宿，数换水，看灼然净讫，漉出碓中碎擣，绞取汁重擣，绞取浓汁尽为限即以密布滤麤恶物，澄法清水，如稠难澄，以水搅之，然后澄，看水清即泻去，一如造米粉法。

鸡头粉取新熟者去皮熟擣实如上法。菱角粉去皮如上法。葛根粉去皮如上法开胃口止烦热也。蒺藜粉擣去上皮簸取实如上法，此粉去风轻身。茯苓粉剉如弹子，以水漏去赤汁如上法。栝楼根粉去皮如上法。种树法须望前种，十五日后种少实。

种杏法　 杏熟时，并肉核埋粪中，凡薄地不生，生且不茂，至春生后即移实地栽之，不移即实小味苦，树下一岁不须耕，耕之即肥而无实也。

种竹法　 欲移竹，先掘坑令宽下水，调细土作泥如稀煎饼泥，即掘竹须四面凿断，大作土科连根以绳周下抨舁之，勿令动着竹，动则损根多不活，掘讫舁入坑泥中，令泥周匝满，如泥少更添土着水，以物匀搅令实，其竹根入坑不得埋过本根，若竹稍长者，以木深埋入土架缚之，恐风摇动即死种树亦如此，竹无时，树须十二月以后三月以前，宜去根尺五寸留栽，来年便生糅，泥坑种动摇必不活。

种栀子法　 腊月折取枝长一尺五寸以来，先凿坑一尺阔五寸取枝屈下拗处如毬，杖却向上令有叶处坑向上坑口出五寸一边约着土实讫，即下肥土实筑灼然坚讫自然必活，二年间即有子。

作篱法　 於地四畔掘坑深，二尺阔二尺，坑中熟斸酸枣，熟时多收取子，坑中穊种之，生后护惜，勿令损一年后高三尺，间去恶者，一尺以下留一茎稀稠行伍端直来春剥去横枝留距不留距，恐疮大至冬冻损，剥讫编作笆篱随宜夹缚务令缓舒明年更编高七尺便定种榆柳并同法木槿木芙蓉更堪看。种枳法　 秋收取枳实破作四片，於阴地熟斸加粪即稠种之，至春生，隔一冬高一尺，然后移栽每一尺种一，栽至高五尺，以物编之甚可观也。

杂忌第七

屋宇宅院成后，不因崩损，鮄有脩造，及妄动土，二尺以下即有土气，慎之为佳，初造屋成，恐有土木气，待泥乾后，於庭中醮祭讫然后择良日入居，居后明日，烧香结界，发愿，愿心不退转早悟道法，成功德药无败坏，结界如后平旦以清水漱口从东南方左转通言紧沙迦罗，又到西南角言自受殃，又东南角言紧沙迦罗，又到西南角言你自受殃，

一一如是七遍盗贼皆便息心不能为害矣，或入山野，亦宜作此法，或在道路逢小贼作障难，即定心作降伏之意　言紧沙迦罗紧沙迦罗一气尽为度亦自坏散也，此法秘妙是释门深秘可以救护众生大慈悲故不用令孝子弋猎鱼捕之人入宅不用辄大叫唤，每栽树木，量其便利，不须等闲漫种，无益柴炭等并年支不用，每日令人出入门巷惟务寂然，论曰，看此论岂惟极助生灵亦足以诫於贪荣之士无败祸之衅，庶忠义烈士味之而知止足矣。
