# 千金翼方卷第二

论曰，金石草木，自有本经，而条例繁富，非浅学近识所能悟之，忽逢事逼，岂假披讨，所以录之於卷，附之於方，使忠臣孝子忪遽之际，造次可见，故录之以冠篇首焉。

玉石部上品（二十二味）

玉泉　味甘平无毒，主五藏百病，柔筋强骨，安魂魄，长肌肉，益气，利血糗，疗妇人带下十二病，除气癃，明耳目，久服，耐寒暑，不飢渴，不老，神仙轻身长年，人临死服五斤，死三年色不变，一名玉札，生蓝田山谷，採无时。玉屑　味甘平无毒，主除胃中热，喘息烦满，止渴，屑如麻豆服之，久服，轻身长年，生蓝田，採无时。

丹砂 味甘微寒无毒，主身体五脏百病，养精神，安魂魄，益气，明目，通血糗，止烦满消渴，益精神，悦泽人面，杀精魅邪恶鬼，除中恶腹痛，毒气疥篼诸疮，久服，通神明，不老轻身神仙，能化为汞，作末，名真朱，光色如云母可析者良，生符陵山谷，採无时。

空青 味甘酸寒大寒无毒，主青盲耳聋，明目，利九窍，通血糗，养精神，益肝气，疗目赤痛，去肤翳，止泪出，利水道，下乳，通关节，破坚积久服，轻身延年不老，令人不忘志高神仙，能化铜铁鈆锡作金，生益州山谷及越嶲山有铜处，铜精熏则生空青，其腹中空，三月中旬採亦无时。

绿青 味酸寒无毒，主益气，疗啑鼻，止泄痢，生山之阴唶中，色青白。曾青　味酸小寒无毒，主目痛，止泪出，风痺，利关节，通九窍，破症坚积聚，养肝胆，除寒热，杀白虫，疗头风脑中寒，止烦渴，补不足，盛阴气，

久服，轻身不老，能化金铜，生蜀中山谷及越嶲，採无时。白青　味甘酸鹹平无毒，主明目，利九窍，耳聋，心下邪气，令人吐，杀诸毒三虫，久服，通神明，轻身延年不老，可消为铜剑，辟五兵，生豫章山谷，採无时。扁青　味甘平无毒，主目痛明目，折跌痈肿金疮不瘳，破积聚解毒气，利精神，去寒热风痺，及丈夫茎中百病，益精，久服轻身不老，生朱崖山谷武都朱提，採无时。

石胆　味酸辛寒有毒，主明目目痛，金疮，诸鬫痉，女子阴融痛石淋寒热，崩中下血，诸邪毒气，令人有子，散症积，欬逆上气及鼠篼恶疮，炼饵服之不老，久服增寿神仙，能化铁为铜成金银，一名毕石，一名黑石，二名碁石，一名铜勒，生羌道山谷羌里勺青山，二月庚子辛丑日採。

云母味甘平无毒，主身皮死肌，中风寒热，如在车船，上除邪气，安五藏，益子精，明目，下气坚肌，续绝补中，疗五劳七伤，虚损少气，止痢，久服，轻身延年，悦泽不老，耐寒暑，志高神仙，一名云珠色多赤，一名云华五色具，一名云英色多青，一名云液色多白，一名云砂色青黄，一名磷石色正白，生太山山谷齐卢山及琅邪北定山石间，二月採。

石锺乳　味甘温无毒，主欬逆上气，明目益精，安五脏通百节，利九窍，下乳汁，益气补虚损，疗脚弱疼冷，下焦肠竭，强阴，久服延年益寿，好颜色不老，令人有子，不炼服之，令人淋，一名公乳，一名芦石，一名夏石，生少室山谷及太山，採无时。

朴消　味苦辛寒，大寒无毒，主百病，除寒热邪气，逐六腑积聚结固留癖，胃中食饮热结，破留血闭绝，停痰痞满，推陈致新，能化七十二种石，炼饵服之，轻身神仙，炼之白如银能寒能热，能滑能涩，能辛能苦，能鹹能酸，入地千岁不变，色青白者佳，黄者伤人，赤者杀人，一名消石朴，生益州山谷，有鹹水之阳，採无时。

消石　味苦辛寒，大寒无毒，主五脏积热，胃胀闭，涤去蓄结饮食，推陈致新，除邪气，疗五藏十二经糗中百二十疾，暴伤寒腹中大热，止烦满消渴，利小便及篼蚀疮，炼之如膏，久服轻臼，天地至神之物能化成十二种石，一名芒消，生益州山谷及武都陇西西羌，採无时。

芒消　味辛苦，大寒，主五脏积聚，久热胃闭，除邪气，破留血，腹中痰实结搏，通经糗，利大小便及月水，破五淋，推陈致新，生於朴消。

矾石　味酸寒无毒，主寒热泄痢白沃阴蚀恶疮目痛，坚骨齿，除固热在骨髓去鼻中息肉，炼饵服之，轻身不老增年，岐伯云，久服伤人骨，能使铁为铜，一名羽唶，一名羽泽，生河西山谷及陇西武都石门，採无时。滑石味甘寒，大寒无毒，主身热泄澼，女子乳难癃闭，利小便，荡胃中积聚寒热，益精气，通九窍六腑津液，去留结，止渴，令人利中，久服轻身耐飢长年，一名液石，一名共石，一名脱石，一名番石，生赭阳山谷及太山之阴，或掖北白山或卷山，採无时。

紫石　英味甘辛温无毒，主心腹欬逆邪气，补不足，女子风寒在子宫，绝孕十年无子，疗上气，心腹痛，寒热邪气结气，补心气不足，定惊悸，安魂魄，填下焦，止消渴，除胃中久寒，散痈肿，令人悦泽久服，温中轻身延年，生太山山谷，採无时。

白石英　味甘辛微温无毒，主消渴阴痿不足，欬逆胸膈间久寒，益气，除风湿痺，疗肺痿，下气利小便，补五脏，通日月光，久服轻身长年耐寒热，生华阴山谷及太山，，大如指，长二三寸，六面如削，白澈有光，其黄端白稜名黄石英，赤端名赤石英，青端名青石英黑端名黑石英二月採，亦无时。

青石赤石黄石白石黑石脂　等味甘平，主黄疸，泄痢，肠澼脓血阴蚀，下血赤白，邪气，痈肿疽痔恶疮头疡疥瘙，久服，补髓益气，肥健不飢，轻身延年，五石脂各随五色补五藏，生南山之阳山谷中。

青石脂　味酸平无毒，主养肝胆气，明目，疗黄疸，泄痢肠澼，女子带下百病及疽痔恶疮久服，补髓益气，不飢延年，生齐区山及海崖採无时。赤石脂　味甘酸辛大温无毒，主养心气明目益精，疗腹痛泄澼下痢赤白，小便利及痈疽疮痔，女子崩中漏下，产难胞衣不出，久服，补髓好颜色，益智不飢轻身延年，生济南射阳及太山之阴，採无时。

黄石脂　味苦平无毒，主养脾气安五藏调中，大人小儿泄痢肠癖，下脓血，去白虫，除黄疽痈疽虫，久服，轻身延年，生嵩高山，色如莺雏，採无时。白石脂　味甘酸平无毒，主养肺气厚肠，补骨髓，疗五藏惊悸不足心下烦，止腹痛下水小肠澼热溏便脓血，女子崩中漏下赤白沃排痈疽疮痔，久服，安心不飢，轻身长年，生太山之阴採无时。

黑石脂　味鹹平无毒，主养肾气强阴，主阴蚀疮，止肠澼泄痢，疗口疮咽痛久服，益气不飢延年，一名石涅，一名石墨，出颖川阳城，採无时。

太一余粮 味甘平无毒，主欬逆上气，症瘕血闭，漏下除邪气肢节不利，大饱绝力身重，久服，耐寒暑不飢轻身飞行千里神仙，一名石脑生太山山谷，九月採。

石中黄子　味甘平无毒，久服，轻身延年不老，此禹余粮壳中未成余粮黄浊水也，出余粮处有之，陶云芝品中有石中黄子非也。

禹余粮　味甘寒平无毒，主欬逆寒热烦满下赤白血闭症瘕太热，疗小腹痛结烦疼炼铒服之不飢，轻身延年，一名白余粮，生东海池泽及山岛中或池泽中。

玉石部中品（二十九品）

金屑　味辛平有毒，主镇精神，坚骨髓，通利五藏，除邪毒气，服之神仙，生益州，採无时。银屑　味辛平有毒，主安五藏定心神，止惊悸除邪气，久服，轻身长年，生永昌採无时。

水银　味辛寒有毒，主疥痂疡白秃杀皮肤中蝨，堕胎，除热以传男子阴，阴消无气，杀金银铜锡毒，鎔化还复为丹，久服，神仙不死，一名永生符陵平土，出於丹砂。

雄黄　味苦甘平寒大温有毒，主寒热鼠篼恶疮疽痔死肌，疗疥虫翎疮，目痛，鼻中息肉，及绝筋破骨，百节中大风，积聚癖气，中恶腹痛鬼疰，杀精物恶鬼邪气，百虫毒，胜五兵，杀诸蛇虺毒，解藜芦毒，悦泽人面炼食之轻身神仙，饵服之皆飞入人脑中胜鬼神，延年益寿，保中不飢，得铜可作金，一名黄食石，生武都山谷燉煌山之阳，採无时。

雌黄　味辛甘平大寒有毒，主恶疮头秃痂疥，杀毒虫蝨身痒，邪气诸毒蚀鼻中息肉，下部翎疮，身而白駮，散皮肤死肌及恍惚邪气，杀蜂蛇毒，炼之久服，轻身增年不老，令人脑满生武都山谷与雄黄同山生，其阴山有金，金精熏则生雌黄，採无时。

殷孽味 辛温无毒，主烂伤瘀血，泄痢寒热，鼠篼症瘕结气，脚冷疼弱，一名薑石，锺乳根也，生赵国山谷又梁山及南海，採无时。孔公孽　味辛温无，毒，主伤食不化，邪结气恶，疮疽篼痔，利九窍，下乳汁，男子阴疮，女子阴蚀，及伤食，病常欲眠睡，一名通石，殷孽根也，青黄色，生梁山山谷。

石脑　味甘温无毒，主风寒虚损脚腰疼痺，安五藏益气，一名石饴饼，生名山土石中，採无时。石硫黄味酸温大热有毒，主妇人阴蚀疽痔恶血，坚筋骨，除头秃，疗心腹积聚，邪气冷癖在胁，欬逆上气，脚冷疼弱无力，及鼻耹恶疮，下部翎疮上血，杀疥虫，能化金银铜铁寄物，生东海牧羊山谷中及太山河西山，矾石液也。

阳起石味鹹微温无毒，主崩中漏下，破子藏中血，症瘕结气，寒热腹痛无子，阴痿不起，补不足，疗男子茎头寒，阴下湿痒，去臭汗，消水肿，久服不飢，令人有子，一名白石，一名石生，一名羊起石，云母根也，生齐山山谷及琅邪或云山阳起山，採无时。

凝水石　味辛甘寒，大寒无毒主身热腹中积聚邪气，皮中如火烧，烦满，水饮之，除时气热盛，五藏伏热胃中热，烦满止渴，水肿小腹痺，久服不飢，一名白水石，一名寒水石，一名凌水石，色如云母可析者良，盐之精也，生常山山谷又水中县及鄞郸。

石膏　味辛甘微寒，大寒无毒，主中风寒热，心下逆气惊，喘口乾舌焦不能息，腹中坚痛，除邪鬼产乳，金疮除时气头痛，身热，三焦大热，皮肤热，肠胃中膈气，解肌发汗，止消渴烦逆，腹胀暴气喘息，咽热亦可作浴汤，一名细石，细理白泽者良，黄者令人淋，生齐山山谷及齐卢山鲁蒙山，採无时。

磁石　味辛鹹寒无毒，主周痺风湿，肢节中痛不可持物，洗洗酸痟，除大热烦满及耳聋，养肾藏，强骨气，益精除烦通关节，消痈肿鼠篼颈核，喉痛，小儿惊簋，炼水饮之，亦令人有子，一名玄石，一名处石，生太山川谷及慈山山阴，有铁处则生其阳，採无时。

玄石　味鹹温无毒，主大人小儿惊簋，女子绝孕，小腹冷痛，少精身重，服之令人有子，一名玄水石，一名处石，生太山之阳，山阴有铜，铜者雌玄者雄。理石　味辛甘寒，大寒无毒，主身热，利胃解烦，益精明目，破积聚，去三虫，除荣卫中去来大热结热，解烦毒，止消渴及中风痿痺，一名立制石，一名肌石，如石膏顺理而细，生汉中山谷及卢山，採无时。

长石　味辛苦寒无毒，主身热胃中结气，四肢寒厥利小便，通血糗，明目去唰眇，下三虫，杀虫毒，止消渴，下气除胁肋肺间邪气，久服不飢，一名方石，一名土石，一名直石，理如马齿方面润泽玉色，生长子山谷及太山临淄，採无时。

肤青　味辛鹹平无毒，主蛊毒蛇菜肉毒恶疮，不可久服，令人瘦，一名推青，一名推石，生益州川谷。

铁落 味辛甘平无毒，主风热恶疮疡疽疮痂疥，气在皮肤中，除胸膈中热气食不下，止烦，去黑子，一名铁液可以染皂，生牧羊平泽及祊城或析城採无时。铁 主坚肌耐痛　 生铁微寒，主疗下部及脱肛。铜铁　味甘无毒，主金疮烦满热中，胸膈气寒，食不化，一名跳铁。

铁精　平微温，主明目，化铜，疗惊悸，定心气，小儿风簋阴簖脱肛。光明盐　味鹹甘平无毒，主头面诸风目赤痛多眵泪生盐州五原盐池下，凿取之，大者如升，皆正方光澈，一名石盐。绿盐陀僧　味鹹苦辛平无毒，主目赤泪出肤唰眵暗。

蜜　味鹹辛平有小毒，主久痢五痔，金疮，面上瘢啒，面膏药用之。桃花石　味甘温无毒，主大肠中冷脓血痢，久服，令人肌热能食。珊瑚　味甘平无毒，主宿血，去目中唰，鼻耹，未吹鼻中，生南海。石花　味甘温无毒，酒渍，服主腰脚风冷，与殷孽同，一名乳花。

石茥 味甘温无毒，酒渍，服与殷孽同，一名乳茥，一名逆石。

玉石部下品（三十一味）

青琅玕　味辛平无毒主身痒，火疮痈伤，白秃疥瘙，死肌浸淫在皮肤中煮炼服之，起阴气，可化为丹，一名石珠，一名青珠，生蜀郡平泽，採无时。

礜石　味辛甘大热，生温，熟热，有毒，主寒热鼠篼蚀疮，死肌风痺，腹中坚癖，邪气，除热明目下气，除膈中热，止消渴，益肝气，破积聚，痼冷腹痛，去鼻中息肉，久腹令人筋挛，火炼百日，一刀圭，不炼服则杀人及百兽，一名青分石，一名立制石，一名固羊石，一名白礜石，一名太白石，一名泽乳，一名食盐，生汉中山谷及少室，採无时。

特生礜石　味甘温有毒，主明目利耳，腹内绝寒，破坚结及鼠篼，杀百虫恶兽，久服延年，一名苍礜石，一名鼠毒，生西域採无时。握雪礜石味甘温无毒，主痼冷积，轻身延年，多食令人热。方解石味苦辛，大寒无毒，主胸中留热结气，黄疸通血糗，去蛊毒，一名黄石，生方山，採无时。疮石味甘平有毒，主寒热下气篼蚀，杀禽兽，生西域採无时。土阴孽　味鹹无毒，主妇人阴蚀，大热乾痂，生高崖上之阴，色白如脂，採无时。

代赭　味苦甘寒无毒，主鬼疰贼风蛊毒，杀精物恶鬼，腹中毒邪气，女子赤沃漏下带下百病，产难胞衣不出，堕胎，养血气，除五藏血糗中热血痺血瘀，大人小儿惊气入腹，及阴痿不起一名须丸，一名血师，生齐国山谷，赤红青色如鸡冠，有染瓜甲不汽者良，採无时。

鹵鹹味苦鹹寒无毒，主大热消渴狂烦，除邪及下蛊毒，柔肌肤，去五藏肠胃留热，结气心下，坚食已呕逆喘蒲，明目目痛，生河东盐池。大盐　味甘鹹寒无毒，主肠胃结热喘逆，胸中病令人吐，生邯郸及河东池泽。戎盐　味鹹寒无毒，主明目目痛，益气坚肌骨，去毒蛊，心腹痛溺血吐血齿舌血出，一名胡盐生胡盐山及西羌北地酒泉福禄城东南角北海青，南海赤，十月採。

白垩味苦辛温无毒主女子寒热，症瘕月闭，积聚，阴肿痛，漏下无子泄痢不可久服，伤五藏令人羸瘦，一名白善，生邯郸山谷，採无时。鈆丹　味辛微寒，主吐逆胃反，惊掂癫疾，除热下气，止小便，利除毒热脐挛，金疮溢血，炼化还成丸光，久服通神明，一名鈆华生於铅，生蜀郡平泽。

粉锡　味辛寒无毒，主伏尸毒螫，杀三虫，去淓瘕，疗恶疮，堕胎，止小便利一名解锡。锡铜镜鼻　主女子血闭，症瘕伏肠，绝孕及伏尸邪气，生桂阳山谷。

铜弩牙　主妇人产难，血闭，月水不通，阴阳隔塞。金牙　味鹹无毒，主鬼疰毒蛊诸疰，生蜀郡，如金色者良。

石灰味辛温主疽疡疥瘙热气，恶疮癞疾，死肌堕眉杀痔虫，去黑子息肉，疗髓骨疽，一名恶灰，一名希灰，生中山川谷。

冬灰　 味辛微温主黑子去钺息肉疽蚀疥瘙一名藜灰，生玄谷川泽。鍜灶灰主症瘕坚积，去邪恶气。

伏龙肝　味辛微温，主妇人崩中吐血，止欬逆，止血，消痈肿毒气。东壁土主下部疮脱肛。紫铆骐驎竭　味甘鹹平有小毒，主五藏邪气带下，止痛破积血金疮生肉，与骐驎竭二物大同小异。

浭砂　味鹹苦辛温有毒，不宜多服，主积聚，破结血烂胎，止痛下气，疗欬嗽宿冷，去恶肉，生好肌，柔金银可为焊药，出西戎，形如牙，消光净者良，驴马药亦用。薑石　味鹹寒无毒，主热豌豆疮丁毒等肿，生土石间状如薑，有五种色，白者最良，所在有之，以烂不碜者好，齐州历城东者良。

赤铜屑　以醋和如麦饭，袋盛，先刺腋下糗出血封之攻腋臭，神效，又熬使极热，投酒中服五合，日三，主贼风反折，又烧赤铜五斤内酒二斗中百遍，服同前，主贼风甚验。

铜啄石　味酸寒有小毒，主丁肿恶疮驴马脊疮臭腋，石上水磨取汁涂之，其丁肿，末之，傅疮上良。白瓷瓦屑平无毒，主妇人带下白崩，止呕吐逆，破血止血，水磨涂疮灭瘢，定州者良，余皆不如。

乌古瓦　寒无毒，以水煮及渍汁饮，止消渴，取屋上年深者良。石鷰以水煮汁饮之，主淋有效，妇人难产，两手各把一枚，立验，出零陵。梁上尘　主腹痛噎中恶鼻耹小儿软疮。

草部上品之上（四十味）

青芝　味酸平，主明目，补肝气，安精魂，仁恕，久食，轻身不老，延年神仙，一名龙芝，生泰山。

赤芝　味苦平，主胸腹结，益心气补中，增智惠不忘，久食，轻身不老，延年神仙，一名丹芝，生霍山。

黄芝　味甘平，主心腹五邪益脾气安神，忠信和乐，久食，轻身不老，延年神仙，一名金芝，生嵩山。

白芝　味辛平，主欬逆上气，益肺气，通利口鼻，强志意勇悍，安魄，久食，轻身不老，延年神仙，一名玉芝，生华山。

黑芝　味鹹平，主癃利水道，益肾气，通九窍聪察，久食，轻身不老，延年神仙，一名玄芝，生常山。

紫芝　味甘温，主耳聋，利关节，保神益精气，坚筋骨，好颜色，久服，轻身不老延年，一名木芝，生高夏山谷，六芝皆无毒，六月八月採。

赤箭　味辛温主杀鬼精物蛊毒恶气，消痈肿下支满疝下血，久服，益气力，长阴，肥健轻身增年，一名离母，一名鬼督邮生陈仓川谷雍州及太山少室。三月四月八月採根暴乾。

天门冬　味苦甘平，大寒无毒，主诸暴风湿偏痺，强骨髓，杀三虫，去伏尸，保定肺气，去寒热，养肌肤，益气力，利小便，冷而能补，久服轻身，益气延年，不飢，一名颠勒，生奉高山谷，二月三月七月八月採根暴乾。

麦门冬　味甘平微寒无毒，主心腹结气，伤中伤饱，胃络糗绝羸瘦短气，身重目黄，心下支蒲，劳客热，口乾燥渴，止呕吐，愈痿，强阴益精，消榖调中，保神定肺气，安五藏令人肥健美颜色，有子，久服，轻身不老不飢，秦名羊韭，齐名爱韭，楚名马韭，越名羊耆，一名禹葭，一名禹余粮叶如韭，冬夏长生，生函谷川谷及堤崰肥土石间久废处二月三月八月十月採，阴乾。

朮　味苦甘温无毒，主风寒湿痺，死肌痉疽，止汗除热消食，主大风在身面，风眩头痛，目泪出，消痰水，逐皮间，风水结肿，除心下急满及霍乱吐下不止，利腰脐间血，益津液暖胃消穀，嗜食作煎饵，久服，轻身延年不飢，一名山蓟，一名山薑，一名山连，生郑山山谷汉中南郑二月三月八月九月採根暴乾。

女萎萎蕤 味甘平无毒，主中风暴热，不能动摇，跌筋结肉诸不足，心腹结气，虚热湿毒腰痛，茎中寒，及目痛眥烂泪出，冬服，去面黑酐，好颜色润泽轻身不老，一名荧，一名地节，一名玉竹，一名马薰，生太山山谷及丘陵，立春后採阴乾。黄精　味甘平无毒，主补中益气除风湿，安五藏，久服，轻身延年不飢，一名重楼，一名菟竹，一名鸡格，一名救穷，一名鹿竹，生山谷，二月採根阴乾。

乾地黄　味甘苦寒无毒，主折跌绝筋伤中，逐血痺，填骨髓长肌肉，作汤除寒热积聚，除痺，主男子五劳七伤，女子伤中胞，漏下血，破恶升血，溺血，利大小肠，去胃中宿食饱力断绝，补五藏内伤不足，通血糗，益气力，利耳目，生者尤良。

生地黄　大寒，主妇人崩中血不止，及产后血上薄，心闷绝，伤身胎动，下血，胎不落，堕坠踠折，瘀血留血，耹鼻吐血，皆擣饮之，久服，轻身不老，一名地髓，一名芐，一名芑，生咸阳川泽黄土地者佳，二月八月採根阴乾。

昌蒲　味辛温无毒，主风寒湿痺，欬逆上气，开心孔，补五藏通九窍，明耳目，出音声，主耳聋痈疮，温肠胃，止小便利四肢湿痺，不得屈伸，小儿温，身积热不解，可作浴汤，久服，轻身聪耳明目，不忘不迷惑延年，益心智，高志不老，一名阳，生上洛池泽及蜀郡严道，一寸九节者良，灵根不可用，五月十二月採根阴乾。

远志　味苦温无毒，主欬逆伤中，补不足，除邪气，利九窍益智惠，耳目聪明不忘，强志倍力，利丈夫，定心气，止惊悸，益精，去心下膈气，皮肤中热，面目黄，久服，轻身不老，好颜色延年，叶名小草，主益精补阴气，止虚损梦泄，一名棘菀，一名葽绕，一名细草，生太山及冤句川谷，四月採根叶阴乾。

泽泻　味甘鹹寒无毒，主风寒湿痺乳难，消水养五藏益气力肥健，补虚损五劳，除五藏痞满，起阴气，止泄精，消渴淋沥逐膀胱三膲停水，久服，耳目聪明，不飢延年，轻身面生光，能行水上，肩鹊云多服病人眼，一名水泻，一名及泻，一名芒芋，一名鹄泻，生汝南池泽，五月六月八月採根阴乾。叶味鹹无毒，主大风，乳汁不出，产难，强阴气，久服轻身，五月採。

实　味甘无毒，主风痺消渴，益肾气，强阴补不足，除邪湿，久服，面生光，令人无子，九月採。

署预　味甘温平无毒，主伤中补虚羸，除寒热邪气，补中益气力，长肌肉，主头面游风风头眼眩下气，止腰痛，补虚劳羸瘦，充五藏除烦热强阴，多服耳目聪明，轻身不飢延年，一名山芋，秦楚名玉延，郑越名土藷生嵩高山谷，二月八月採根暴乾。

菊花　味苦甘平无毒，主风头头眩肿痛，目欲脱泪出，皮肤死肌恶风湿痺，疗腰痛去来陶陶，除胸中烦热，安肠胃，利五糗，调四肢，久服，利血气，轻身耐老延年，一名节华，一名日精，一名女节，一名女华，一名女茎，一名生，一名周盈，一名传延年，一名阴成，生雍州川泽及田野，正月採根，三月採叶，五月採茎，九月採花，十一月採实，皆阴乾。

甘草　味甘平无毒，主五藏六腑寒热邪气坚筋骨，长肌肉倍力，金疮解毒温中下气，烦满短气，伤藏欬嗽，止渴，通经糗，利血气，解百药毒，为九土之精安和七十二种石，一千二百种草，久服，轻身延年，一名蜜甘，一名美草，一名蜜草，一名蕗草，生河西川谷积沙山及上，邵二月八月除日採根暴乾，十日成。

人参 味甘微寒微温无毒，主补五藏，安精神，定魂魄，止惊悸，除邪气，明目开心益智，疗肠胃中冷，心腹鼓痛，胸胁逆满，霍乱吐逆，调中止消渴，通血糗，破坚积，令人不忘，久服，轻身延年，一名人衔，一名鬼盖，一名神草，一名人微，一名土精，一名血参，如人形者有神，生上党山谷及辽东，二月四月八月上旬採根，竹刀刮暴乾，无令见风。

石斛　味甘平无毒，主伤中，除痺下气，补五藏虚劳羸瘦，强阴益精，补内绝不足，平胃气，长肌肉，逐皮肤邪热疿气，脚膝疼冷痺弱，久服，厚肠胃，轻身延年，定志除惊，一名林兰，一名禁生，一名杜兰，一名石遂，生六安山谷水傍石上，七月八月採茎阴乾。

牛膝　为君，味苦酸平无毒，主寒湿痿痺四肢拘挛膝痛不可屈伸，逐血气伤热火烂堕胎，疗伤中少气，男子阴消，老人失溺，补中续绝填骨髓，除脑中痛及腰脊痛，妇人月水不通血结，益精利阴气，止发白，久服，轻身耐老，一名百倍，生河内川谷及临朐二月八月十月採根阴乾。

卷柏味辛甘温平微寒无毒，主五藏邪气，女子阴中寒，热痛，症瘕血闭绝子，止欬逆，治脱肛，散淋结头中风眩痿厥，强阴益精，久服，轻身和颜色，令人好容体，一名万岁，一名豹足，一名求股，一名交时，生常山山谷石间，五月七月採阴乾。

细辛　味辛温无毒，主欬逆头痛脑动，百节拘挛，风湿痺痛，死肌温中下气，破痰利水道，开胸中，除喉痺　鼻风簋癫疾，下乳结汁不出，血不行，安五藏，益肝胆，通精气，久服，明目利九窍，轻身长年，一名小辛，生华阴山谷，二月八月採根乾。

独活　味苦甘平微温无毒，主风寒所击，金疮止痛，贲肫簋痊，女子疝瘕，疗诸贼风，百节痛风，无久新者，久服，轻身耐老，一名羌活，一名羌青，一名护羌使者，一名胡王使者，一名独摇草，此草得风不摇，无风自动，生雍州川谷或陇西南安，二月八月採根暴乾。

升麻　味甘苦平微寒无毒，主解百毒，杀百精老物殃鬼，辟温疫瘴气邪气蛊毒，入口皆吐出，中恶腹痛，时气毒疠，头痛寒热，风肿诸毒，喉痛口疮，久服不夭，轻身长年，一名周麻，生益州山谷，二月八月採根日乾。

延胡　为君味苦平微寒无毒，主心腹，去肠胃中结气，饮食积聚，寒热邪气，推陈致新，除伤寒心下烦热，诸痰热结实，胸中邪逆，五藏间游气，大肠停积水胀，及湿痺拘挛，亦可作浴汤，久服，轻身，明目益精，一名地薰一名山菜，一名茹草，叶名芸蒿，辛香可食，生弘农川谷及冤句，二月八月採根暴乾。

防葵　味辛甘苦寒无毒，主疝瘕肠泄，膀胱热结，溺不下，欬逆，温疟癫簋惊邪狂走，疗五藏虚气，小腹支满，胀口乾，除肾邪强志，久服，坚骨髓，益气轻身，中火者不可服，令人恍惚见鬼，一名梨盖，一名房慈，一名爵离，一名农果，一名利茹，一名方盖，生临淄川谷及嵩高太山少室，三月三日採根暴乾。

蠡实　味苦酸平无毒，主益气充肌肤，明目聪慧先知，久服，不飢不老轻身，生少室山谷，八月九月採实日乾。菴鬉子味苦寒微温无毒，主五藏瘀血，腹中水气胪胀留热，风寒湿痺，身体诸痛，疗心下坚，膈中寒热周痺，妇人月水不通，消食明目，久服，轻身延年不老，驱驉食之神仙，生雍州川谷，亦生上党及道边，十月採实阴乾。

薏苡仁　味甘微寒无毒，主筋急拘挛，不可屈伸，风湿痺下气，除筋骨邪气不仁，利肠胃，消水肿，令人能食，久服，轻身益气，其根下三虫，一名解蠡，一名屋，一名起实，一名赣，生真定平泽及田野，八月採实採根无时。

车前子　味甘鹹寒无毒，主气癃，止痛，利水道小便，除湿痺，男子伤中，女子淋沥，不欲食，养肺强阴益精，令人有子，明目疗赤痛，久服，轻身耐老。舁及根味甘寒，主金疮，止血耹鼻，瘀血血瘕，下血，小便赤，止烦下气，除小虫，一名当道，一名，一名虾衣，一名牛遗，一名胜写，生真定平泽丘陵阪道中，五月五日採阴乾。

菥啐子 味辛微温无毒，主明目，目痛泪出，除痺，补五藏益精光，疗心腹腰痛，久服，轻身不老，一名薎菥，一名大蕺，一名马辛，一名大荠，生咸阳川泽及道傍，四月五月採暴乾。

茺蔚子味辛甘微温微寒无毒，主明目益精，除水气，疗血逆大热头痛心烦，久服轻身。茎主瘾疹（上音阴下音诊）痒，可作浴汤，一名益母，一名益明，一名大札，一名贞蔚，生海滨池泽，五月採。木香味辛温无毒，主邪气辟毒疫温鬼，强志，主淋露疗气劣，肌中偏寒，主气不足，消毒杀鬼精物，温疟蛊毒，行药之精，久服，不梦寤魇寐，轻身玫神仙，一名蜜香，生永昌山谷。

龙胆　味苦寒大寒无毒，主骨间寒热，惊簋邪气，续绝伤，定五藏杀蛊毒，除胃中伏热，时气温热，热泄下痢，去肠中小蛊，益肝胆气止惊愓，久服，益智不忘，轻身耐老，一名陵游，生齐朐山谷及崣句，二月八月十一月十二月採根阴乾。菟丝子味辛甘平无毒，主续绝伤，补不足，益气力肥健，汁去面啒，养肌强阴，坚筋骨，

生茎中寒精自出溺有余沥，口苦燥渴，寒血为积，久服，明目轻身延年，一名菟卢，一名菟缕，一名蓎蒙，一名玉女，一名赤网，一名菟纍，生朝鲜川泽田野蔓延草木之上色黄而细为赤网色浅而大为菟纍，九月採实暴乾。

巴戟天 味辛甘微温无毒，主大风邪气，阴痿不起，强筋骨，安五藏补中增志益气，疗头面游风，小腹及阴中相引痛，下气，补五劳益精利男子，生巴郡及下邳山谷，二月八月採根阴乾。白英　味甘寒无毒，主寒热八疸消渴补中益气，久服，轻身延年，一名穀菜，一名白草，生益州山谷，春採叶，夏採茎，秋採花，冬採根。白蒿　甘平无毒，主五藏邪气，风寒湿痺，补中益气，长毛发令黑，疗心悬少食常飢，久服，轻身，耳目聪明不老。

草部上品之下（三十八味）

肉苁蓉　味甘酸鹹微温无毒主五劳七伤补中，除茎中寒热痛养五藏强阴益精气多子，妇人症瘕，除膀胱邪气腰痛止痢久服，轻身，生河西山谷及代郡门五月五日採阴乾。

地肤子　味苦寒无毒，主膀胱热利小便，补中益精气，去皮肤中热气散恶疮疝瘕，强阴，久服，耳目聪明轻身耐老，使人润泽，一名地葵，一名地麦，生荆州平泽及田野，八月十日採实阴乾。

忍冬　味甘温无毒，主寒热身肿，久服，轻身长年益寿，十二月採阴乾。疾藜子味苦辛温微寒无毒，主恶血破症结积聚，喉痺乳难，身体风痒头痛欬逆，伤肺肺痿，止烦下气，小儿头疮痈肿阴簖，可作摩粉其叶主风痒可煮以浴久服，长肌肉明目轻身一名旁通，一名屈人，一名止行，一名崟羽，一名升推，一名即崮，一名茨，生冯翊平泽或道傍，七月八月採实暴乾。

防风　味甘辛温无毒，主大风头眩痛恶风，风邪目盲无所见，风行周身，骨节疼痺烦满，胁痛胁风，头面去来，四肢挛急，字乳金疮内痉，久服轻身，叶主中风热汗出，一名铜芸，一名面草，一名百枝，一名屏风，一名蕑根，一名百蜚，生沙菀川泽及邯郸琅邪上蔡，二月十月採根暴乾。

石龙刍　味苦微寒微温无毒，主心腹邪气小便不利，淋闭风湿鬼疰恶毒，补内虚不足痞满身无润泽出汗，除茎中热痛杀鬼疰恶毒气，久服，补虚羸，轻身，耳目聪明，延年，一名龙鬚一名草续断，一名龙朱，一名龙华，一名悬，一名草毒，九节多味者良，生梁州山谷湿地，五月七月採茎暴乾。

络石　味苦温微寒无毒，主风热，死肌痈伤，口乾舌焦，痈肿不消喉舌肿不通水浆不下，大惊入腹，除邪气养肾，主腰髋痛，坚筋骨，利关节，久服，轻身明目，润泽好颜色不老延年通神，一名石鲮，一名石磋，一名略石，一名明石，一名领石，一名悬石，生太山川谷或石山之阴或高山巖石上或生人间正月採。

千岁虆　汁味甘平无毒，主补五藏益气，续筋骨，长肌肉，去诸痺，久服，轻身不飢耐老通神明，一名虆芜，生太山川谷。黄连　味苦寒微寒无毒，主热气，目痛眥伤泪出，明目，肠澼腹痛下痢，妇人阴中肿痛，五脏冷，热久下泄澼脓血，止消渴大惊，除水利骨，调胃厚肠，益胆疗口疮，久服，令人不忘，一名王连，

生　阳川谷及蜀郡太山，二月八月採。沙参味苦微寒无毒，主血积惊气，除寒热补中益肺气，疗胃痺心腹痛结热邪气头痛皮间邪热安五苭补中，久服利人一名知母，一名苦心，一名志取，一名虎鬚一名白参，一名识美，一名文希，生河内川谷及冤句般阳续山，二月八月採根暴乾。

丹参　味苦微寒无毒，主心腹邪气，肠鸣幽幽如走水寒热积聚，破症除瘕，止烦满，益气养血，去心腹痼疾结气，腰脊强痺，除风邪留热，久服利人，一名鬌蝉草，一名赤参，一名木羊乳，生桐柏山川谷及太山，五月採根暴乾。王不留行味苦甘平无毒，主金疮止血，逐痛出刺，除风痺内寒，止心烦鼻耹痈疽恶疮篼乳，妇人产难，久服，轻身耐老增寿，生太山山谷二月八月採。

蓝实　味苦寒无毒，主解诸毒，杀蛊蚑疰鬼螫毒，久服，头不白轻身，其叶汁杀百药毒，解狼毒射罔毒，其茎叶可以染青，生河内平泽。景天味苦酸平无毒，主大热火疮，身热烦邪恶气诸蛊毒痂　寒热风痺诸不足，花主女人漏下赤白，轻身明目，久服，通神不老，一名戒火，一名火母，一名救火，一名据火，一名慎火，生太山川谷，四月四日七月七日採阴乾。

天名精　味甘寒无毒，主瘀血血瘕欲死，下血止血，利小便，除小虫，去痺，除胸中结热，止烦渴，逐水大吐下，久服，轻身耐老，一名麦句薑，一名虾蓝，一名豕首，一名天门精，一名玉门精，一名　颅，一名蟾蜍兰，一名觐，生平原川泽，五月採。蒲黄　味甘平无毒，主心腹膀胱寒热，利小便，止血消瘀血，久服，轻身益气力，延年神仙，生河东池泽，四月採。

香蒲　味甘平无毒，主五藏心下邪气，口中烂臭，坚齿明目聪耳，久服，轻身耐老，一名睢，一名醮，生南海池泽。兰草　味辛平无毒，主利水道，杀蛊毒，辟不祥，除胸中痰癖，久服，益气轻身不老，通神明，一名水香，生大吴池泽，四月五月採。

决明子　味鹹苦甘平微寒无毒，主青盲目淫肤赤白膜眼赤痛泪出，疗唇口青，久服，益精光轻身，生龙门川泽，石决明生豫章，十月十日採阴乾百日。芎藭　味辛温无毒，主中风入脑，头痛寒痺，筋挛缓急，金疮，妇人血闭无子，除脑中冷动，面上游风去来，目泪出，多涕唾，忽忽如醉，诸寒冷气，心腹坚痛，中恶卒急肿痛胁风痛，温中内寒，一名胡穷，一名香果，其叶名蘼芜生武功川谷斜谷西岭，三月四月採根暴乾。

蘼芜　味辛温无毒，主欬逆，定惊气，辟邪恶，除蛊毒鬼疰，去三虫，久服通神，主身中老风，头中久风风眩，一名薇芜，一名茳蓠，芎藭苖也，生雍州川泽及冤句，四月五月採叶暴乾。

续断　味苦辛微温无毒主伤寒，补不足，金疮痈伤折跌续筋骨，妇人乳难，崩中漏血金疮血内漏，止痛生肌肉，及踠伤恶血腰痛，关节缓急，久服，益气力，一名龙豆，一名属折，一名接骨，一名南草，一名槐生常山山谷，七月八月採阴乾。

云实　味辛苦温无毒主泄痢肠澼，杀蛊蛊毒，去邪恶结气止痛，除寒热消渴，花主见鬼精物，多食令人狂走，杀精物下水烧之致鬼久服，轻身通神明益寿，一名真实，一名云英，一名天豆，生河间川谷，十月採暴乾。

黄耆 味甘微温无毒，主痈疽久败疮，排脓止痛，大风癞疾，五痔鼠篼，补虚，小儿百病妇人子藏风邪气，逐五藏间恶血，补丈夫虚损，五劳羸瘦，止渴，腹痛泄痢，益气利阴气，白水者冷补，其茎叶疗渴及筋挛痈肿疽疮，一名戴糁，一名戴椹，一名独椹，一名艾草，一名蜀脂，一名百本，生蜀郡山谷白水汉中，二月十日採阴乾。徐长卿　味辛温无毒，主鬼物百精蛊毒疫疾邪恶气温疟，久服，强悍轻身益气延年，一名鬼督邮，生太山山谷及陇西，三月採。

杜若　味辛微温无毒，主胸胁下逆气温中，风入脑户，头肿痛，多涕泪出，眩倒目篦，止痛除口臭气，久服，益精明目轻身，令人不忘一名杜蘅，一名杜连，一名白连，一名白芩，一名若芝，生武陵川泽及冤句，二月八月採根暴乾。

蛇床子　味苦辛甘平无毒，主妇人阴中肿痛，男子阴痿湿痒除痺气，利关节癫掂恶疮，温中下气，令妇人子藏热，男子阴强，久服，轻身好颜色，令人有子，一名蛇粟，一名蛇米，一名虺床，一名思益，一名绳毒，一名枣棘，一名墙靡，生临淄川谷及田野五月採实阴乾。

茵蔯蒿　味苦平微寒无毒，主风，湿寒热邪气热结黄疽，通身发黄，小便不利，除头热，去伏瘕，久服，轻身益气，耐老面白悦长年，白兔食之仙，生太山及丘陵坡岸上，五月及立秋採阴乾。

漏芦　味苦鹹寒大寒无毒，主皮肤热，恶疮疽痔湿痺，下乳汁，止遗溺，热气疮痒如麻豆，可作浴汤，久服，轻身益气，耳目聪明，不老延年，一名野兰，生乔山山谷，八月採根阴乾。

茜根　味苦寒无毒，主寒湿风痺黄疽，补中止血，内崩下血，膀胱不足，踒跌蛊毒，久服，益精气轻身，可以染绛，一名地血，一名茹藘，一名茅蒐，一名蒨，生乔山川谷，二月三月採根暴乾。

飞廉　味苦平无毒，主骨节热，胫重酸疼，头眩顶重，皮间邪风如蜂螫针刺鱼子细起，热疮痈疽痔湿痺，止风邪欬嗽，下乳汁，久服，令人身轻，益气明目不老，可煮可乾，一名漏卢，一名天荠，一名伏猪，一名飞轻，一名伏免，一名飞雉，一名本禾，生河内川泽，正月採根，七月採花阴乾。

营实　味酸温微寒无毒，主痈疽恶疮结肉，跌筋败疮，热气阴蚀不瘳，利关节，久服，轻身益气，根止泄痢腹痛，五藏客热，除邪逆气疽瘫诸恶疮，金疮伤挞，生肉复肌，一名墙薇，一名墙麻，一名牛棘，一名牛勒，一名蔷靡，一名山棘，生零陵川谷及蜀郡，八月九月採阴乾。

薇衔 味苦平微寒无毒，主风湿痺历节痛，惊簋吐舌，悸气贼风鼠篼痈肿暴症，逐水疗痿厥，久服，轻身明目，一名麋衔，一名承膏，一名承肌，一名无心，一名无颠，生汉中川泽及冤句邯郸，七月採茎华阴乾。五味子　味酸温无毒，主益气，欬逆上气，劳伤羸瘦，补不足，强阴，益男子精，养五藏除热生阴中肌，一名会及，一名玄及，生齐山山谷及代郡，八月採实阴乾。

旋花　味甘温无毒，主益气，去面皯黑色媚好，其根味辛，主腹中寒热邪气，利小便，久服，不飢轻身，一名筋根花，一名金沸一名美草，生豫州平泽，五月採阴乾。白兔藿　味苦平无毒，主蛇虺蜂虿猘狗菜肉蛊毒鬼疰风疰诸大毒不可入口者，皆消除之，又去血可末着痛上立消毒入腹者，煮饮之即解，一名白葛，生交州山谷。鬼督邮味辛苦平无毒，主鬼疰卒忤中恶，心腹邪气百精毒，温疟疫疾强腰脚，益膂力，一名独摇草。白花藤　味苦寒无毒，主解诸药菜肉中毒，酒溃服之，主虚劳风势，生岭南交州广州平泽。

草部中品之上（三十七味）

当归　味甘辛温大温无毒，主欬逆上气，温疟寒热，洗洗在皮肤中，妇人漏下绝子，诸恶疮疡金疮，煮饮之，温中止痛，除客血内塞中风鬫汗不出，湿痺中恶，客气虚冷，补五藏，生肌肉，一名乾归，生陇西川谷，二月八月採根阴乾。

秦胶　味苦辛平微温无毒，主寒热邪气，寒湿风痺，肢节痛，下水利小便，疗风无问久新，通身挛急，生飞乌山谷，二月八月根暴乾。

黄芩　味苦平大寒无毒，主诸热黄疸肠澼泄痢，逐水下血闭，恶疮疽蚀火疡，疗痰热，胃中热，小腹绞痛，消穀利小肠，女子血闭淋露下血，小儿腹痛，一名腐肠，一名空肠，一名内虚，一名黄文，一名经芩，一名烋妇，其子主肠澼脓血，生帾归川谷及冤句，三月三日採根阴乾。

芍药　味苦酸平微寒有小毒，主邪气腹痛，除血痺，破坚积寒热疝瘕，止痛利小便益气，通顺血糗缓中，散恶血，逐贼血，去水气，利膀胱大小肠，消痈肿时行寒热中恶，腹痛腰痛，一名白朮，一名余容，一名犁食，一名解仓，一名铤，生中岳川谷及丘陵，二月八月採根暴乾。

乾薑　味辛温大热无毒，主胸满欬逆上气温中，止血出汗，逐风湿痺，肠澼下痢寒冷，腹痛中恶，霍乱胀满，风邪诸毒，皮肤间结气，止唾血，生者尤良。生薑　味辛微温，主伤寒头痛鼻塞，欬逆上气，止呕吐，久服，去臭气，通神明，生犍为川谷及荆州扬州，九月採。峹本 味辛苦温微温微寒无毒，主妇人疝瘕，阴中寒肿痛，腹中急除风头痛，长肌肤，悦颜色，辟雾露润泽，疗风邪嚲曳金疮，可作沐药面脂实主风流四肢，一名鬼卿，一名地新，一名微茎，生崇山山谷，正月二月採乾暴乾三十日成。

麻黄　味苦温微温无毒，主中风伤寒头痛温疟，发表出汗，去邪热气，止欬逆上气，除寒热，破症坚积聚，五藏邪气缓急风胁痛字乳余疾，止好唾，通腠理，伤寒头疼，解肌泄邪恶气，消赤黑斑毒，不可多服令人虚，一名卑相，一名龙沙，一名卑盐生晋地及河东，立秋採茎阴乾令青。

葛根　味甘平无毒，主消渴身大热呕吐诸痺起阴气解诸毒，疗伤寒中风头痛，解肌发表出汗开腠理，疗金疮止痛胁风痛，生根汁大寒，疗消渴伤寒壮热葛穀主下痢，十岁已上白葛，烧以粉疮，止痛断血，叶主金疮止血，花主消酒，一名鸡齐根，一名鹿蒮，一名黄斤，生汶山川谷，五月採根暴乾。前胡　味苦微寒无毒，主疗痰满，胸胁中痞，心腹结气风头痛，去痰实下气，治伤寒寒热，推陈致新，明目益精，二月八月採根暴乾。

知母　味苦寒无毒，主消渴热中，除邪气，肢体浮肿，下水补不足，益气，疗伤寒久疟烦热，胁下邪气膈中恶及风汗内疸，多服令人泄，一名蚔母，一名连母，一名野蓼，一名地参，一名水参，一名水浚，一名货母，一名蝭母，一名女雷，一名女理，一名儿章，一名鹿列，一名韭逢，一名儿踵草，一名东根，一名水须，一名沈燔，一名，生河内川谷，二月八月採根暴乾。

大青　味苦大寒无毒，主疗时气头痛，大热口疮，三月四月採茎阴乾。

贝母　味辛苦平微寒无毒，主伤寒烦热淋沥邪气，疝瘕喉痺，乳难金疮，风痉，疗腹中结实，心下满，洗洗恶风寒，目眩项直欬嗽上气，止烦热渴出汗，安五脏，利骨髓，一名空草，一名药实，一名苦花，一名苦菜，一名勒母，生晋地，十月採根暴乾。

栝楼根　味苦寒无毒，主消渴身热烦满大热，补虚安中续绝伤，除肠胃中固热八疸，身面黄唇乾口燥短气，通月水，止小便利，一名地楼，一名果赢，一名天瓜，一名泽姑，实名黄瓜，主胸痺，悦泽人面，茎叶疗中热伤暑，生弘农川谷及山阴地入土深者良，生鹵地者毒，二月八月採根暴乾三十日成。

玄参 味苦鹹微寒无毒，主腹中寒热积聚，女子产乳余疾，补肾气，令人目明，主暴中风伤寒，身热支满狂邪忽忽不知人，温疟洒洒，血瘕，下寒血，除胸中气下水，止烦渴散，散颈下核痈肿，心腹痛，坚症定五脏，久服，补虚明目强阴益精，一名重台，一名玄台，一名鹿肠，一名正马，一名咸，一名端，生河间川谷及冤句，三月四月採根暴乾。

苦参　味苦寒无毒，主心腹结气，症瘕积聚，黄疸溺有余沥，逐水，除痈肿，补中明目，止泪养肝胆气，安五藏定志益精，利九窍，除伏热肠澼，止渴醒酒，小便黄赤，疗恶疮下部翎疮，平胃气，令人嗜食轻身，一名水槐，一名苦识，一名地槐，一名菟槐，一名桥槐，一名白茎，一名虎麻，一名禄茎，一名禄白，一名陵郎，生汝南山谷及田野，三月八月十月採根暴乾。

石龙芮 味苦平无毒，主风寒湿痺心腹邪气，利关节，止烦满，平肾胃气，补阴气不足，失精茎冷，久服，轻身明目不老，令人皮肤光泽有子，一名鲁果能，一名地椹，一名石能，一名彭根，一名天豆，生太山川泽石边，五月五日採子，二月八月採皮阴乾。石韦　味苦甘平无毒，主劳热邪气，五癃闭不通利小便水道，止烦下气，通膀胱满，补五劳，安五藏，去恶风，益精气一名石帴，一名石皮，用之去黄毛，毛射人肺，令人欬，不可疗，生华阴山谷石上，不闻水及人声者良，二月採叶阴乾。

狗脊　味苦甘平微温无毒，主腰背强，关机缓急，周痺寒湿膝痛，颇利老人，疗失溺不节，男子脚弱腰痛，风邪淋露少气，目闇，坚脊利俛仰，女子伤中关节重，一名百枝，一名强膂，一名扶盖，一名扶筋，生常山川谷，二月八月採暴乾。萆薢　味苦甘平无毒，主腰背痛，强骨节，风寒湿周痺恶疮不瘳，热气伤中恚怒，阴痿失溺，关节老血，老人五缓，一名赤节，生真定山谷，二月八月採根暴乾。菝魰　味甘平温无毒，主腰背寒痛风痺，益血气，止小便利，生山野，二月八月採根暴乾。

通草　味辛甘平无毒，主去恶虫，除脾胃寒热，通利九窍，血糗关节令人不忘，疗脾疸常欲眠心烦哕出音声，疗耳聋散痈肿诸结不消及金疮恶疮鼠篼踒折　鼻息肉堕胎，去三虫，一名附支，一名丁翁，生石城山谷及山阳，正月採枝阴乾。

瞿麦　味苦辛寒无毒，主关格诸癃结，小便不通，出刺，决痈肿明目去翳，破胎堕子，下闭血，养肾气，逐膀胱邪逆，止霍乱，长毛发，一名巨句麦，一名大菊，一名大兰，生太山川谷，立秋採实阴乾。

败酱　味苦鹹平微寒无毒，主暴热火疮赤气疥瘙疽痔马鞍热气，除痈肿浮肿结热风痺不足，产后腹痛，一名鹿肠，一名鹿首，一名马草，一名泽败，生江夏川谷，八月採根暴乾。

白芷　味辛温无毒，主女人漏下赤白，血闭阴肿，寒热风头，侵目泪出，长肌肤润泽，可作面脂，疗风邪，久渴吐呕，两胁满，风痛，头眩目痒，可作膏药面脂润颜色，一名芳香，一名白，一名，一名莞，一名符篱，一名泽芬，叶名蒿麻，可作浴 汤，生河东川谷下泽，二月八月採根暴乾。

杜蘅　味辛温无毒，主风寒欬逆，香人衣体，生山谷，三月三日採根熟洗暴乾。紫草　味苦寒无毒，主心腹邪气五疸，补中益气，利九窍，通水道，疗腹肿胀满痛，以合膏，疗小儿疮及面鬭，一名紫丹，一名紫芙，生砀山山谷及楚地，三月採根阴乾。

紫菀　味苦辛温无毒，主欬逆上气，胸中寒热结气，去蛊毒痿厥，安五藏，疗欬唾脓血，止喘悸，五劳体虚补不足，小儿惊簋一名紫蒨一名青菀，生房陵山谷及真定邯郸，二月三月採根阴乾。

白鲜　味苦鹹寒无毒，主头风黄疸欬逆淋沥，女子阴中肿痛，湿痺死肌不可屈伸起止行步，疗四肢不安，时行腹中大热饮水欲走大呼，小儿惊鬫，妇人产后余痛，生上谷川谷及冤句，四月五月採根阴乾。

白薇　味苦鹹平大寒无毒，主暴中风身热支满，忽忽不知人，狂惑邪气，寒热酸疼，温疟洗洗，发作有时，疗伤中淋露，下水气，利阴气益精，一名白幕，一名薇草，一名春草，一名骨美，久服利人，生平原川谷，三月三日採根阴乾。

厜耳实　味甘苦温叶味苦辛微寒有小毒，主风头寒痛风湿周痺四肢拘挛痛恶肉死肌膝痛溪毒，久服，益气，耳目聪明，强志轻身，一名胡厜，一名地葵，一名葹，一名常思，生安陆川谷及六安田野，实熟时採。

茅根　味甘寒无毒，主劳伤虚羸补中益气，除瘀血血闭寒热，利小便，下五淋，除客热在肠胃，止渴坚筋，妇人崩中，久服利人，其苗主下水，一名兰根，一名茹根，一名地菅，一名地筋，一名兼杜，生楚地山谷里野，六月採根。

百合味 甘平无毒，主邪气腹胀心痛，利大小便，补中益气，除浮肿庱胀，痞满寒热通身疼痛，及乳难喉痺肿，止涕泪一名重葙，一名重迈，一名摩罗，一名中逢花，一名强瞿，生荆州川谷，二月八月採根暴乾。

酸浆　味酸平寒无毒，主热烦满，定志益气，利水道，产难，吞其实，立产，一名醋浆，生荆楚川泽及人家田园中，五月採阴乾。

紫参　味苦辛寒微寒无毒，主心腹积聚，寒热邪气，通九窍，利大小便，疗肠胃大热，唾血$3 血肠中聚血，痈肿诸疮，止渴益精，一名牡蒙，一名众戎，一名童肠，一名马行，生河西及冤句山谷，三月採根火炙使紫色。

女萎　味辛温，主风寒洒洒，霍乱泄痢，肠鸣游气，上下无常惊掂寒热百病出汗，李氏本草云止下消食。淫羊藿　味辛寒无毒，主阴痿绝伤，茎中痛利小便，益气力，强志，坚筋骨，消瘰闹赤痈，下部有疮洗出虫，丈夫久服令人无子，一名刚前，生上邵阳山山谷。

蠡实味甘平温无毒，主皮肤寒热，胃中热气，风寒湿痺，坚筋骨，令人嗜食，止心烦满，利大小便，长肌肉肥大，久服轻身，花叶去白虫疗喉痺，多服冷人溏泄，一名荔实，一名剧草，一名三坚，一名豕首，生河东川谷，五月採实阴乾。

草部中品之下（三十九味）

款冬　味辛甘温无毒，主欬逆上气善喘，喉痺，诸惊簋，寒热邪气消渴喘息呼吸，一名橐吾，一名颗东，一名虎发，一名菟奚，一名氏冬，生常山山谷及上党水傍，十一月採花阴乾。

牡丹　味辛苦寒微寒无毒，主寒热中风瘈瘲痉惊簋邪气，除症坚瘀血留舍肠胃，安五藏，疗痈疮，除时气头痛客热五劳劳气头腰痛风噤癫疾，一名鹿韭，一名鼠姑，生巴郡山谷及汉中，二月八月採根阴乾。防巳味辛苦平温无毒，主风寒温疟热气诸簋除邪，利大小便，疗火肿风肿，去膀胱热，伤寒寒热邪气，中风手脚挛急，止泄，散痈肿恶结诸蜗疥癣虫疮，通腠理，利九窍，一名解离，文如车辐理解者良，生汉中川谷，二月八月採根阴乾。

女菀　味辛温无毒，主风寒洗洗，霍乱泄痢，肠鸣上下无常处，惊簋寒热百疾，疗肺伤欬逆出汗，久寒在膀胱，支满饮酒，夜食发病，一名白菀，一名织女菀，一名茆，生汉中川谷或山阳，正月二月採阴乾。泽兰　味苦甘微温无毒，主乳妇内耹，中风余疾，大腹水肿，身面四肢浮肿，骨节中水，金疮痈肿疮脓，产后金疮内塞，一名虎兰，一名龙枣，一名虎蒲，生汝南诸大泽傍，三月三日採阴乾。

地榆　味苦甘酸微寒无毒，主妇人乳鬫痛七伤，带下十二病止痛除恶肉止汗，疗金疮，止脓血诸篼恶疮消酒，除消渴，补绝伤，产后内塞，可作金疮膏，生桐柏及冤句山谷，二月八月採根暴乾。王孙　味苦平无毒，主五藏邪气，寒湿痺四肢疼酸膝冷痛，疗百病益气，吴名白功草，楚名王孙，齐名长孙，一名黄孙，一名黄苲，一名海孙，一名蔓延，生海西川谷及汝南城郭垣下。

爵茥　味鹹寒无毒，主腰脊痛不得着茥，俛仰艰难除热可作浴汤，生汉中川谷及田野。白前味甘微温无毒，主　胁逆气欬嗽上气。百部　根微温有小毒，主欬嗽上气。

王瓜　味苦寒无毒，主消渴，内痺，瘀血月闭，寒热酸疼益气愈聋，疗诸邪气热结鼠篼，散痈肿留血妇人带下不通，下乳汁，止小便数不禁，逐四肢骨节中水，疗马骨刺人疮，一名土瓜，生鲁地平泽田野及人家垣墙间，三月採根阴乾。荠苨味甘寒无毒，主解百药毒。

高良薑　大温无毒，主暴冷胃中冷逆霍乱腹痛。马先蒿　味苦平无毒，主寒热鬼疰中风湿痺女子带下病无子，一名马屎蒿，生南阳川泽。

蜀羊泉　味苦微寒无毒，主头秃，恶疮热气疥瘙痂癣虫疗龋齿，女子阴中内伤，皮间实积一名羊泉，一名羊饴，生蜀邵川谷。积雪草　味苦寒无毒，主大热恶疮，痈疽浸淫，赤熛皮肤赤身热，生荆州川谷。

恶实　味辛平无毒，主明目补中，除风伤，根茎疗伤寒寒热汗出中风面肿消渴，热中逐水，久服，轻身耐老，生鲁山平泽。

莎草根　味甘微寒无毒，主除胸中热，充皮毛，久服，利人益气，长鬚眉，一名薃，一名　莎，其实名缇，生田野，二月八月採。大小蓟根味甘温，主养精保血，大蓟主女子赤白沃安胎，止吐血耹鼻，令人肥健，五月採。

垣衣　味酸无毒，主黄疸，心烦欬逆，血气暴热在肠胃，金疮内塞，久服，补中益气，长肌好颜色，一名昔邪，一名乌韭，一名垣赢，一名天韭，一名鼠韭，生古垣墙阴或屋上，三月三日採阴乾。

艾叶　味苦微温无毒，主灸百病，可作煎，止下痢吐血下部翎疮妇人漏血，利阴气，生肌肉，辟风寒，使人有子，一名水台，一名医草，生田野，三月三日採暴乾，作煎勿令见风。

水萍　味辛酸寒无毒，主暴热身痒，下水气胜酒，长鬚发，止消渴，下气，以沐浴，生毛发，久服轻身，一名水花，一名水白，一名水苏，生雷泽池泽，二月採暴乾。

海藻　味苦鹹寒无毒，主瘿瘤气颈下核，破散结气，痈肿症瘕，坚气腹中上下鸣，下十二水肿，疗皮间积聚暴簖，留气热结，利小便，一名落首，一名藫，生东海池泽，七月採暴乾。

昆布　味鹹寒无毒，主十二种水肿瘿瘤聚结气簖疮，生东海。

荭草　味鹹微寒无毒，主消渴去热明目益气，一名鸿庴，如马蓼，而大，生水傍，五月採实。釐味甘大温无毒，主心腹大寒，温中消榖，强胃气，止泄痢，生江南池泽。井中苔及萍大寒，主漆疮热疮水肿，井中蓝杀野葛巴豆诸毒。

鱿草　味甘寒无毒，主暴热喘息，小儿丹肿，一名鱿荣，生水傍。凫葵味甘冷无毒，主消渴，去热淋，利小便，生水中，即莕菜也，一名接余，五月採。

菟葵　味甘寒无毒，主下诸石五淋，止虎蛇毒。

鲤肠　味甘酸平无毒，主血痢，针灸疮发洪血不可止者，传之立已，涂发眉，生速而繁，生下湿地。蒟酱　味辛温无毒，主下气温中破痰积，生巴蜀。

百糗根　味甘苦微寒无毒，主下气止渴，去热除虚劳补不足，酒浸若水者丸散兼用之，出肃州巴西。

萝摩子　味甘辛温无毒，主虚庹，叶食之功同於子陆机云一名艽兰幽州谓之雀瓢。

白药　味辛温无毒主金疮生肌，出原。蘹香子　味辛平无毒，主诸篼霍乱及蛇伤。

郁金　味辛苦寒无毒，主血积下气，生肌止血破恶血血淋尿血金疮。

薑黄　味辛苦大寒无毒，主心腹结积疰忤下气，破血除风热消痈肿，功力烈於郁金。

阿魏　味辛平无毒，主杀诸小虫，去臭气，破症积，下恶气，除邪鬼蛊毒，生西蕃及崑崙。
