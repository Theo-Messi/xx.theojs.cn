# 千金翼方卷第十三

服茯苓第一（方六首）

服茯苓方

茯苓粉（伍斤）、白蜜（参斤）、柏脂（柒斤炼法在后）

右参味，合和圆如梧桐子，服拾圆，飢者增数服之，取不飢乃止，服吞壹圆，不复服穀及他果菜也，糗至休酊，饮酒不得，但得饮水，即欲求升仙者，常取杏仁伍枚咀，以水煮之为汤，令沸去滓以服药，亦可和丹砂药中令赤服之，又若却欲去药食穀者，取消石葵子等熟治之以粥服方寸匕日一，四日内日再服，药去，稍稍食穀葵羹太良。

又方　 茯苓（参斤）、白蜡（贰斤）、大麻油（三升）、松脂（参斤）右肆味，微火先煎油三沸，内松脂令烊，次内蜡，蜡烊内茯苓，熟搅成圆乃止，服如李核大壹圆，日再，一年延年，千岁不飢

又方茯苓（贰斤）、云母粉（贰斤）、天门冬粉（贰斤）、羊脂（伍斤）、

麻油（参斤）、蜜（伍斤）、白蜡（参斤）、松脂（拾斤白者）

右捌味，内铜器中，微火上煎令相得，下火和令凝紫色乃止，欲绝穀，先作五肉稻酊食五日，乃少食，三日后圆此药，大如弹圆日三服，一日玖圆，不飢，飢则食此止，却百二十日复食九圆，却三岁复食九圆，却十二年复食九圆，如此寿无极，可兼食枣脯，饮水无苦还下药取消石壹升葵子壹升以水参升煮取壹升，日三服八合，亦可壹升，药下乃食一合米粥，日三，三日后日中三合。

又方茯苓（去皮）右以淳酒渍令淹密封十日，出之如饵可食甚羹，服方寸匕，日三，令人肥白，除百病不飢渴延年。

又方　 茯苓粉（伍斤）、白蜜（参升）右贰味，渍铜器中，瓷器亦得，重釜煎之，数数搅不停，候蜜竭，出以铁臼擣参万杵日壹服三十圆如梧子，百日病除，二百日可夜书，二年后役使鬼神久服神仙。辟穀延年千岁方。

松脂、天门冬（去心）、茯苓、蜡、蜜（各壹升）

右伍味，以酒伍升先煎蜜蜡三沸，内羊脂三沸，内茯苓三沸内天门冬相和，服三圆如李子，养色还白，以杏仁壹升内之为良。

服松柏脂第二（方贰拾首论一首）

採松脂法。常立夏日，伐松横枝指东南者，围二三尺长一尺许，即日便倒顿於地，以器其下承之，脂自流出三四过使以和药，此脂特与生雄黄相宜，若坚强者，更着酒中火上消之，汁出，着冷酒中引之乃煖和雄黄，衡山松脂膏，常以春三月入衡山之阴，取不见日月之松脂炼而食之，即不召自来，服之百日，耐寒暑.

二百日五藏补益，服之五年，即王母见诸名山，所生三百六十五山，其可食者独满谷阴怀中耳，其谷正从衡山岭直东肆百八十里，当横揵正石横其岭，东北行过其南入谷五十里穷穴有石城白鹤，其东方有大石四十余丈，状如白松，松下二丈有小穴，可入山，有丹砂可食也，其南方阴中有大松大三十余园，有三十余株，不见日月，皆可服也。

取破松脂法。以日入时破其阴以取其膏，破其阳以取其脂，等分食之，可以通神灵，凿其阴阳为乳，令方寸深五寸，还以皮掩其乳，无令风入，风入不可服也，以春夏时取之，取之讫，封塞勿泄，以泥涂之，东北行至丹砂穴下有阴泉水，可饮之，此洪农车君以元封元年入此山食松脂，十六年复下，居长安东市，又在上谷牛头谷时往来至秦岭上，年常如三十者。取松脂法。斫取老枯肥松，细擘长尺余，置甑中蒸之，满甑脂下流入釜中，数数接取脂，置水中凝之，尽，更为，一日可得数十斤，枯节益佳。

又法　 取枯肥松细破，於釜中煮之，其脂自出，接取置冷水中凝之，引之则成，若以五月就木取脂者，对刻木之阴面为二三刻，刻可得数升，冬则依煮法取，勿煮生松者少脂。炼松脂法。松脂贰拾斤为一剂，以大釜中着水，加甑其上，涂际勿泄，加茅甑上为藉，复加生土茅上厚一寸，乃加松脂於上，炊以桑薪，汤减添水。

接取停於冷水中，凝，更蒸之如前法，三蒸毕，止，脂色如白玉状，乃用和药，可以圆菊花茯苓服之，每更蒸易土如前法，以铜锣承甑下脂，当入锣中如胶状，下置冷水中，凝更蒸，欲出铜器於釜中时，预置小绳於脂中，乃下停於水中凝之，复停於炭，须臾乃四过皆解，乃可举也，尽更添水，以意斟酌其火，勿太猛，常令不绝而已。

又方治松脂以灰汁煮之写置盆水中，须臾凝，断取，复置灰中煮之，如此三反，皆易水成矣。一法炼松脂十二过易汤，不能者五六过亦可服之。炼松脂法。薄淋桑灰汁以煮脂一二沸，接取投冷水中引之凝，复更煮，凡十过，脂则，成若强者复以酒中煮三四过则柔矣，先食服一两，日三，十日不复飢，飢更服之，一年后，夜如白日，久服去百病，禁一切肉鹹菜鱼酱盐等。

又方松脂（拾斤）右用桑薪灰汁贰石内釜中，加甑於上，甑中先铺茅，次铺黄砂土可参寸，蒸之，脂少间流入釜中，寒之凝，接取复蒸如前，三上，更以清水代灰汁，复如前，三上，去水，更以阴深水壹石伍斗煮甘草参斤，得壹石汁，去滓内牛酥贰斤加甑釜上，复炊如前，令脂入甘草汁中凝，接取复蒸，夕下如此三上即成，苦味皆去，甘　如饴，膏服如弹丸，日三，久服神仙不死。

又方 好松脂（壹石）、石灰汁（参石）右贰味，於净处为魤加大釜，斩白茅为藉，令可单止，以脂内甑中炊之，令脂自下入釜尽去甑接取内冷中水，以扇扇之，两人引之三十过，复蒸如前，满三遍，三易灰汁，复以白酢浆三石炼之三过，三易酢浆也，复以酒炼之一过，亦如上法讫，以微火煎之，令如饴状，服之无少长。

又方　 松脂贰斤半水伍升煎之，汁黄浊出投冷水中，如是百二十上，不可以为率，四十入汤辄一易汤，凡三易汤且成，软如泥，其色白，乃可用治，下茯苓一斤，内药中搅令相得，药成，置冷地可圆，圆如杏核，日吞参圆，拾日止，自不欲饮食，当炼松脂无令苦乃用耳。

又方　 松脂柒斤，以桑灰汁壹石煮脂三沸，接置冷水中，凝，复煮之，凡十圂，脂白矣，为散参两分为三服，十两以上不飢，飢复服之，一年以后，夜视目明，久服不死。论曰，炼松脂，春夏可为，秋冬不可为，绝穀治癞第一欲食即勿服亦去三尸。粉松脂法。

松脂（拾斤）

丹黍灰汁煮沸，接置冷水中二十过，即末矣，亦可杂云母粉丸以蜜，服之良。服松脂法。欲绝穀，服参两，飢复更服，取饱而止，可至壹斤，不绝穀者，服食壹两，先食，须药力尽乃余，食错者即食不安而吐也，久服，延年百病除。

又方松脂（拾斤）、松实（参斤）、柏实（参斤）、菊花（伍升）

右肆味下筛，蜜和服如梧子参拾圆，分为参服一百日以上，不复飢服之一年，百岁如三十四十者，久服寿同天地。又方　 桑寄生蒸之令熟，调，和以炼松脂大如弹丸，日一丸，即不飢.

服法　 以夏至日取松脂，日食升壹升，无食他物，饮水自恣令人不飢，长服可以终身不食，河南少室山有大松，取阴处断之，置器中蒸之，膏自流出，炼出去苦气，白蜜相和食之，日壹升，三日后服如弹丸，渴饮水，令人不老，取无时。

又方松脂（伍斤）、羊脂（参斤）

右贰味，先炼松脂令消，内羊脂，日服博棋一枚，不飢久服神仙。

守中方（与前别）白松脂（柒斤参$M 炼）、白蜡（伍斤）、白蜜（参斤）、茯苓粉（参斤）右参味，合蒸一石米顷，服如梧子拾圆，飢复取服，日一丸，不得食一切物，得饮酒，不过一合，斋戒，鬙咀五香，以水煮一沸，去滓，以药投沸中，又欲致神女者，取茅根治取汁以和之，蒸服之，神女至矣。

又方　 松脂桑灰炼百遍，色正白，复内之饴蜜中，数反出之，服二圆如梧子，百日身轻，一年玉女来侍。取柏脂法。五月六日刻其阳二十株，株可得半升，炼服之，欲绝穀者，增之至陆两，不绝穀者壹两半，禁五辛鱼肉菜盐酱，治百病，久服，炼形延年，炼脂与炼松脂法同。

服松柏实第三（方一十九首）

凡採柏子，以八月，过此零落又喜蠹虫，顿取之又易得也，当水中取沈者八月取井房暴乾末，服方寸匕，稍增至五合，或日壹升半，欲绝穀，恣口取饱，渴饮水一方，柏子服不可过五合。凡採松实，以七月未开时採之，才开口，得风便落不可见也，松子宜陈者佳。绝穀升仙不食法。取松实末之，服三合，日三则无飢渴，饮水勿食他物，百日身轻日行五百黑，绝穀升仙。服松子法。治下筛服方寸匕，日三四或日壹升，半升能多为善，二百日以上，日行可五百里，一法，服松子不过三合。

松子圆松子味甘酸，益精补脑，久服，延年不老，百岁以上，颜色更少，令人身轻悦泽方。松子菊花等分，以松脂若蜜丸服如梧子十丸日三，可至二十丸，亦可散服二方寸匕，日三，功能与前同。又方　 松柏脂及实各等分，丸以松脂，服之良。服松叶令人不老，身生毛皆绿色，长一尺，体轻气香，还年变白，久服以绝穀不飢渴，饮水服松叶，亦可粥汁服之，初服如恶，久自便，亦可乾末，然不及生服。服松叶法。细切食之，日三合，令人不飢.又方　 细切之如粟使极细，日服二合，四时皆服，生叶治百病，轻身益气，还白延年。

又方　 四时採，春东夏南秋西冬北方，至治轻身益气，令人能风寒不病痺延年。高子良服柏叶法。揉无时，以叶切置甑中令满，覆盆甑着釜上蒸之三石米顷，久久益善，蒸讫水淋百余过讫，阴乾，若不淋者，蒸讫便阴乾，服壹合，后食，日三服，势力少，稍增，从壹合始至壹升，令人长生益气，可辟穀不飢，以备厄还山隐无穀，庞伯宁严君平赵德凤唐公房等脩道佐时也，世遭飢运，又避世隐峨眉山中，飢穷欲死，适与仙人高子良五马都相遭，以此告之，皆如言，尽共服之，卒赖其力皆度厄，后以告道士进同得其方，遂共记之。

又方　取大盆内柏叶着盆中，水渍之，一日一易水，易水者状甕出水也，如是七日以上，若二七日为佳，讫，覆盆蒸之，令气彻便止，暴乾下筛末一石以一斗枣膏溲，如作乾饭法，服方寸二匕，日三，以水送不飢，飢即服之，渴饮水，以山居读诵气力不衰，亦可济凶年。

仙人服棉叶减穀方柏叶取近上者，但取叶，勿杂枝也，三十斤为一剂，常得好不津器，内柏叶於中，以东流水渍之，使上有三寸，以新盆覆上泥封之，三七日出，阴乾勿令尘入，中乾便治之下筛，以三升小麦净择内着柏叶汁中，须封五六日，乃出阴乾燥复内之，封五六日出，阴乾令燥，磨之下筛，又取大豆三升，炒令熟，取黄磨之下筛，合三物搅调相得，内韦囊中盛之，一服五合，用酒水无在日三，食饮无妨，治万病，病自然消，冬不寒，颜色悦泽，齿脱更生，耳目聪明肠实，服此，食不食无在。

又方　取柏叶三石，熟蒸暴乾，下蓰大麦一升，熬令变色，细磨之都合和，服多少自任亦可作粥服之，可稍稍饮酒。

又方　 取柏叶二十斤着盆中，以东流水渍三七日，出，暴乾，以小麦一斗渍汁三四日，出，暴乾，熬令香，柏叶亦然，盐一升，亦熬之令黄，三味擣下筛，以不中水猪膏二斤细切，着末中搅筛之，先食，服方寸匕，日三七，不用食，良，亦可兼服之。又方　取阴地柏叶，又取阴面皮，鬙咀，蒸之，以釜下汤灌之，如是至三，阴乾百日，下筛大麦末大豆末三味各一斤，治服方寸匕，日三，以绝穀不食，除百病延年。又方　柏叶三石，熟煮之，出置牛筥中以汰之，令水清乃止，暴乾，以白酒三升溲叶，微火蒸之熟，一石米顷息火，复暴乾，治大麦三升熬令变色，细治暴擣叶下筛，合麦屑中，日服三升，以水浆若酒送之，止穀疗病，辟温疠恶鬼，久久可度世。

又方　 柏叶拾斤，以水四斗渍之一宿，煮四五沸，漉出去汁，别以器阁之乾，以小麦一升渍柏叶汁中，一宿出，暴燥，复内之，令汁尽，取盐一升柏叶一升麦一升，熬令香，合三味末之，以脂肪一片合溲，酒服方寸匕，日三，病自消灭，十日以上，便绝穀，若乘骑，取一升半水饮之，可以涉道路不疲。休酊散方。侧柏（壹斤生）、乌豆、麻子（各半升炒）右参味，擣拌空心冷水服，方寸匕。

酒膏散第四（方六首论一首）

仙方凝灵膏。茯苓（参拾六斤）、松脂（贰拾四斤）、松仁（拾贰斤）、柏子仁（拾贰斤）右肆味，炼之擣筛，以白蜜两石四斗内铜器中，微火煎之，一日一夜，次第下药，搅令相得，微微火之，七日七夕止，可取丸如小枣，服七丸，日三，若欲绝穀，顿服取饱，即不飢，身轻目明，老者还少，十二年仙矣。

初精散方茯苓（参拾陆斤）、松脂（贰拾肆斤）、锺乳（壹斤）

右参味为粉，以白蜜伍斗搅令相得，内鮖器中，固其口，阴乾百日，出而粉之，一服三方寸匕，日三服，一剂大佳，不同余药。论曰，丸欲服大药，当先进此一膏一散，然后乃服大药也。五精酒主万病发白友黑齿落更生方。

黄精（肆斤）、天门冬（参斤）、松叶（陆斤）、白朮（肆斤）、枸杞（伍斤）

右伍味皆生者，内金中，以水参石煮之一日，去滓，以汁渍麴如家酝法，酒熟取清，任性饮之，一剂长年。白朮酒方　 白朮（贰拾伍斤）右壹味，鬙咀，以东流水两石伍斗不津器中渍之，二十日去滓，内汁大盆中，夜候流星过时，抄已姓名置盆中，如是五夜，汁当变如血，取以渍麴如家酝法，酒熟取渍，任性饮之，十日，万病除百日，白发友黑，齿落更生，面有光泽，久服长年。枸杞酒方枸杞根（壹百斤）

右壹味，切，以东流水肆石煮之，一日一夕，去滓，得一石，汁渍麴酿之，如家酝法，酒熟取清，置不津器中取。

乾地黄末（壹升）、桂心末（壹升）、乾薑末（壹升）、商陆根末（壹升）、

泽泻末（壹升）、椒末（壹升）

右陆味，盛以绢袋，内酒中，密封口埋入地三尺，坚覆上二十日，沐浴整衣冠，向仙人再拜讫，开之，其酒当赤如金色，平旦空肚服半升为度，十日万病皆愈，二十日瘢痕灭，恶疾人以一升水和半升酒分五服，服之即愈，若欲食石者，取河中青白石如枣杏仁者贰升，以水参升煮一沸，以此酒半合置中，须臾即熟可食。

灵飞散方云母粉（壹斤）、茯苓（捌两）、锺乳（柒两）、柏仁（柒两）、

桂心（柒两）、人参（柒两）、白朮（肆两）、续断（柒两）、菊花（拾伍两）、

乾地黄（拾贰两）

右壹拾味，擣筛，以生天门冬拾拾玖斤，取汁溲药，着铜器中蒸之，壹石贰斗黍米下，出，暴乾擣筛先食服方寸匕，日壹服，三日力倍，五日血糗充盛，七日身轻，十日面色悦泽，十五日行及奔马，三十日夜视有光，七十日头发尽落，故齿皆去，更取二十匕，白蜜和擣二百杵，丸如梧子，作八十一丸，皆映彻如水精珠，欲令发齿时生者，日服七丸，三日即生，若发未白不落者，且可服散如前法，已白者，饵药至七年乃落，入山日服七丸，则绝穀不飢.

服云母第五（方三首论一首）

云母粉法

云母取上上白泽者，细擘以水净淘，漉出蒸之，一日一夜下之，复更净淘如前，去水令乾，率云母壹升，盐三升，消石一斤，和云母擣之，一日至暮，取少许掌上泯着不见光明为熟，出安盆甕中，以水渍之令相得，经一炊久，澄去上清水，徐徐去之尽，更添水如前，凡三十遍，易水，令淡如水味，即漉出。

其法一如研粉，澄取淀，然后取云母淀，徐徐坐绢袋中，滤着单上，暴令乾即成矣，云母味甘平无，主治死肌中风寒热，如在船车上，除邪气，安五藏，益子精，明目下气，坚肌续绝，补中，五劳七伤虚损少气，止利久服，轻身延年，强筋糗填髓满可以负重，经山不乏，落齿更生，瘢痕消灭，光泽人面，不老耐塞暑，志高可至神仙，此非古法，近出东海卖盐女子，其女子年三百岁，貌同笄女，常自一笼盐重五百余斤，如斯得效者其数不一，可验神功矣。

又方　 云母擘薄，淘净去水余湿，沙盆中研万万遍，以水淘澄取淀，见此法即自保爱修而服之，勿泄之勿泄之。凡服云母祕涩不通者，以芜菁薤汁下之即通，祕之。云母粉法热风汗出心闷，水和云母浴之，不过再，差。劳损汗出，以粉摩之即定，以粳米粥和三方寸匕，服之。疳湿慝疮月蚀，粳米粥和三方寸匕服之，以一钱匕内下部中取差。

止下　病，粳米粥和三方寸匕服之七日，慎血食五辛房室重作务。赤白痢积年不差，服三方寸匕，不过一两，即差，寸白虫者，服一方寸匕，不过四服。带下服三方寸匕，三五服，差。金疮一切恶疮，粉涂之，至差止。疽疥癣亦然。风癞者服二方寸匕，取差。痔病，服三方寸匕，慎房室血食油腻。淋病，服三方寸匕。又一切恶疮粉和猪脂涂之。头疮秃癣，酢酒洗去痂，以粉涂之，水服三方寸匕百日，慎如前。论曰，凡服粉治百病皆用粳米粥和服之，慎房室五辛油腻血食劳作，若得云母水服之壹升，长年飞仙。云母水主除万病，久服，长年神仙方。

云母（贰拾斤细擘）、芒消（拾斤）、露水（壹石）、崖蜜（贰斤）右肆味，先取灵水捌斗作沸汤，分半洮汰云母再遍漉出，以灵水二斗温之，内芒消令消置木器中，内云母讫，经三七日出之令燥，以水渍之，麤皮令软，作袋，内云母袋中，急系口两人揉挺如初，筛下$P 可得五斤，以崖蜜和搅令如粥，内薄削鮗中，漆固口，理舍北阴中，深六七尺，筑土令平，一百二十日出之皆成水，旦温水一合，和云母一合，向东服，日三，水寒温自任，服十日，小便当黄，此先除劳气风疗也，二十日，腹中寒癖皆消，二十日，龋齿除者更生，四十日，不畏风寒伍十日诸病皆愈，颜色日少，久服不已，长年神仙。

服水第六（论一首法七首）

论曰，夫天生五行，水德最灵，浮天以载地，高下无不至，润下为泽，升而为云，集而为雾，降而为两，故水之为用，其利博哉，可以涤汤滓秽，可以浸润焦枯，寻之莫测其涯望之莫苰其际，故含灵受气非水不生，万物禀形非水不育，大则包禀天地，细则随气方圆，圣人方之以为上善，余尝见真人有得水仙者，不苰其方，武德中龙斋此一卷服水经授余，乃披翫不拾昼夜其书多有蠹壤文字颇致残缺，因暇鮕寻其义理，集成一篇好道君子勤而脩之，神仙可致焉。第一服水法

凡服水之法，先发广大心仍救三涂大苦普度法界含生，然后安心服之。

经曰，服水以死为其决得不疑，然后办一瓦杯受一升，择明四时王相甲子开除满之日，并与身本命相生之日，候天地大时无一云气日未出时，清净沐浴服鲜净衣，烧香礼十方诸佛及一切圣贤仙人天真，乞大鸿恩，乃向东方取水以水置器中，候日出地，令水与日同时得三杯，杯各受一升，垽之三遍，向日以两手棒水当心，面向正东方并脚而立。

先扣齿鸣天鼓三通，乃以口临水上密诵垽一三五七遍极微，微用力乃细细咽之，想三咽在左厢下，三咽在右厢下，三咽处中央下，周而复始，但是服即作此法咽水服一杯踟蹰消息徐徐行二十步，乃回更服一杯讫，更徐徐行四十步，乃回更饮一杯，复行八十步乃止，勿烦多饮，亦不得少也，常烧众名香至心念佛，凡有所证悟境界一切状貌不得执着，乃真事向人道说，此则起首服水法，柸用桑杯，瓦亦得，其$5 曰。

乾元亨利正九种吾生，日月与吾并，吾复不飢复不渴，赖得水以自活，金木水火土五星之气，六甲之精，三真天佁，浊云上盈，黄父赤子，守中无倾，急急如律令，每服皆用此垽，垽之三杯，杯各三遍，乃细缓缓徐徐服之。细服五色水法 经曰，白黄黑水服法如前，唯有青水一法，服满三匕，日中思食，鬼神遍在身中，从人，索食，当如法与之，绝中五穀，多食枣栗诈称鬼亲附说人慎勿信之，但当以法调和，以时及节。

服赤水方　 赤向生气所宜之方，三杯三垽，栱手心念口言诵倡日，木水火土五精六府，一切识藏，欲服之时，专心注下，初服之时如似浆气，三七日如甘露味，亦当食栗一升，七日食虫渐发，三尸亦盛思美饮食，遍缘一切世间，当发善念，相续五七日中二食枣栗水方渐强增长，颜色怡悦，气力异常，更须加口水当渐少，日月渐盈，肤体汗类渐渐剥落，眼目精明，亦少睡眠，心开意解，但如法慎护心。

若不至诚，内连六识外，为鬼侵绕其心，念青帝神守护水精五七日，脚弱心意不定，但当正念重加神司土父神后五藏君名，众邪杂鬼如法而去六七日后独善，解音乐不得礼拜，省习诵养气力，勿嗔怒嫉妒，勿调气省睡眠。

却鬼垽法　 日然摩然摩，波悉谛苏若摩竭状闇提，若梦若想，若聪明易解，常用此法去之。服水禁忌法　 经日凡服水忌用铜铁器，唯用器，初起手时，忌阴云大雨大风大雾，天地不明皆。凡服水禁陈米臭豉生冷，酢滑椒薑，一切众果悉不得食，又不得至丧孝产乳之家，五辛之气亦不得闻，一切脂腻血食菜茹，悉不得食也。凡服水四七日后，户闻琴声歌啸悉不得容受，资身悦乐，音声慱戏，皆不得执渐渐通泰，以洪大道，五色水法，皆同於此世，世门之法，音声触五穀触丧孝触产妇触射利触善友触恶人名闻触恶名触，皆当谨慎之。

服水节度法　 经日，凡服水七日中，渐止酢滑，亦渐省食，七，日取枣栗食经二日后，乃更服之，二七日后，食虫渐发，更食枣栗一升，三七日后思食，更服栗枣贰升，四七日后，食虫思食欲死脚弱不能行步，五七日水力渐盈，颜色更好，气力异常，六七日中能步不止，随意东西，七七日中心解异义，耳闻异声，必不得贪。

着义亦有悲欣慈旨，八七日中守尸，九七日中尸臭自然远离不乐，世间五藏诸病悉得除愈，十七日中髓脑众皮肤汗类一切悉愈，眼目精明，心想分别，无事不知，千日后中表内外以五藏渐缩渐小，众毒不害人，精水神渐来附人，七年肠化为筋，髓化为骨，火不能烧水，不能漂居在水中与水同色，在水底与地无异，居山泽间，远视之者独如山雷，此服黄黑水法，用水法，井泉清流悉得用之（雷字疑）服水大例法

经日，凡服水以死为期，必得无疑，信因信果，正真其心，闻法欢喜，不生疑惑。又日凡服水讫，男先举左足，向阳左行，女先举右足，向阴右行，男奇女偶。凡服水法　 立饮之，不得坐饮，欲细细而缓，不得麤麤而急，杯受壹升，每一服必三杯，服鮄一回徐行三杯三回，若少兼食者，杯受一升，如是三杯。

凡服水，上行百三十步，中行一百二十步，下行六十步，水重难得气力，善将其宜而不失其所者，一百日水定，周年水盈，四十年气二百倍，游形自在，高原陆地与水等无差异颜色皎然，四十年肠化为筋，髓化为骨。凡服水，八十以下十岁以上皆得服之，若小者当加枣栗，枣栗法上根者从初七至四七止，中根者从初七至八七止，下根者从初七至十七乃至十七十二七止，后有中下根者，一周晬将补乃始休息。

上利根之人一服如甘露，中根之人再服如甘露，下根之人四服如甘露，极下根者六服如甘露，上利根者一服二七日，中根者过七日乃至十日，下根者服日再服七日。又有上利根者延日三倍，中利根者延日一倍，下利根者才不当日。又有上品人脩戒定过去业强，中品人见在脩业强，下品人以死为期，必得无疑信向三宝。

中根有三品，中上品当闻知此宝法，欲长年服大升一石二石即得不死，中中品脩习其行，比智殖业，当服此药，广行誓愿，中下品少有嫉妒，及以墯慢亦具五盖三毒，起罪心因国土荒乱，人民饥馑，刀兵劫起，思服此药以免。下根有三品睡眠无觉想，不善音乐，亦翫慱戏，又无聪惠瞪鮘不了，须人教可中品人小复远人下品人居大深山乃得服耳。
