# 奇门法窍 - 卷五

阴阳两遁奇仪符使行宫图说

经云一十八局为精艺，为汉张子房所定，总约阴阳各九局，凡一局统四气，每一气管六十时，诚遁法千古不易之良规也，为所定九局图式类，皆本节本元甲子时之正图，其余自乙丑时起，至癸亥时止之奇仪符使并格局之吉凶，则难以推布，而不求门奇星符飞布行宫之法，竟将各局剪成活图推演，以致星门之次序先后紊乱，坊本之谬，诚非浅鲜。查遁甲起法悉取洛书九宫自然之数，阳遁自一至九，阴遁自九自一，阳顺阴逆排列九宫，而九局五百四十时，了如指掌，今立此活图捷法，较之汉子房旧图尤为灵变，遁法之妙，无出其右矣！愚按捷法如阳遁九局自坎一顺排，坤二、震三、巽四、中五、乾六、兑七、艮八、离九为地盘之九宫，以戊加坎一宫顺排己庚辛壬癸丁丙乙为次序，作地盘之奇仪，以蓬星加坎一宫顺排，芮冲辅禽心柱任英为地盘之九星，集为一层，此一局地盘星符定矣；以休死伤杜开惊生景为次八门，顺行排为直使，集为一层一局，人盘门使定矣；其天盘亦如地盘之法，将星符集为一层，此一局天盘定矣。

如占时得甲子时，即将天盘甲子直符蓬星加于坎一宫地盘甲干之上，人盘直使即以休门加于坎一宫之上，此即阳遁甲子时之正图也，虽九宫顺排，而奇仪符使并格局之吉凶，与八卦方位之正图，亦丝毫无紊，如乙丑时，即将天盘甲子直符、蓬星加于离九宫乙干之上，其人盘直使以休门加于坤二宫之上，此即阳遁一局，乙丑时排宫之图也。按六甲直符挨次顺推，则六十时符使奇仪轮转灵通，吉凶其应如响，如丙子时，则以天盘甲戌直符加于艮八宫地盘丙干之上，其人盘直使，即以死门加于巽四宫之上，此即甲戌旬丙子时排宫之图也，其甲申各旬直符，仿此类推，如阳遁二局，即以甲子直符芮星集为一层，加于坤二宫，作为二局地盘，其天盘亦如地盘之法，将星符集为一层，作为二局天盘，以死伤杜中开惊生景休为次，八门顺排，集为一层，作为二局人盘，此定排布二局星符之法，如占时得甲子时，即将天盘甲子直符芮星加于坤二宫，地盘甲干之上，其人盘直使，即以死门加于坤二宫之上，此即阳遁二局甲子时之正图也，如乙丑时，即以天盘甲子直符芮星加于地盘坎一宫乙干之上，其人盘直使以死门加于震三宫之上，此阳遁二局乙丑时排宫之图也。按六甲直符挨次顺排，则六十时之吉凶格局立现，其余直符仿一局法类推。

阴遁活图捷法，如阴遁九局，自离九、艮八、兑七、乾六、中五、巽四、震三、坤二、坎一为地盘之九宫，以戊加离九宫逆排己庚辛壬癸丁丙乙为次序作地盘之奇仪，以英星加离九宫逆排任柱心禽辅冲芮蓬为地盘之九星，集为一层，此九局地盘星符定矣，以景生惊开中杜伤死休为次，八门逆行，排为直使，集为一层，此九局人盘门使定矣，其天盘亦如地盘之法，将星符集为一层，此九局天盘定矣。如占时得甲子时，即将天盘甲子直符英星加于离九宫地盘甲干之上，其人盘直使，即以景门加于离九宫之上，此即阴遁九局九子时之正图也，如乙丑时，即将天盘甲子直符英星加于坎一宫乙干之上，其人盘直使以景门加于艮八宫之上，此即阴遁九局乙丑时排宫之图也。

按六甲直符挨次逆推，则六十时符使奇仪轮转周遍，如丙子时，则以天盘甲戌直符加于地盘丙干之上，其人盘直使，即以生门加于坤二宫之上，此即甲戌旬丙子时排宫之图也，其甲申各旬直符仿此类推，如阴遁八局，即以甲子直符任星集为一层，加于艮八宫，作为八局地盘，其天盘亦如地盘之法，将星符集成一层，作为八局天盘，以生惊开中杜伤死休景为次，八门逆排，集为一层，作为八局人盘，此定排布八局星符之法，如占时得甲子时，即将天盘甲子直符任星加于艮八宫地盘甲干之上，其人盘直使，即以生门加于艮八宫之上，此即阴遁八局甲子时之正图也，如乙丑时，即将天盘甲子直符任星，加于离九宫地盘乙干之上，其人盘直使，即以生门加于兑七宫之上，此即阴遁八局乙丑时排宫之图也。按六甲直符挨次推排六十时轮转满足，则癸亥时之星符奇使伏吟定矣，其余各局，并本局之六直符，仿此类推。

阴阳两遁八神行宫图说

经云：“直符前三六合位，太阴之神在前二，后一宫兮为九天，后二之宫为九地。”此论八神行宫之定位也。八神不用飞宫，分阴顺阳逆依次临方，不循宫序，以坎艮震巽离坤兑乾为轮布之法，依小直符加大直符，假如天盘甲子直符加坎一宫，应以八神直符加于天盘甲子直符之上，顺布螣蛇在艮、太阴在震、六合在巽、勾陈在离、朱雀在坤、九地在兑、九天在乾，此八神循八卦而行，即合经云直符前三六合，前二太阴，后一九天，后二九地之谓也。愚按八神顺飞九宫，按卦位而行，如一宫直符，则二宫朱雀、三太阴、四六合、五中宫、六九天、七九地、八螣蛇、九勾陈，此直符八神加坎一宫飞布之定位法也，虽八神飞布九宫而考之所行八卦定位之法，均亦符合此阳遁直符八神按卦位飞布之捷法也，如二宫直符，则三宫朱雀、四九地、五中宫、六太阴、七螣蛇、八勾陈、九九天、一六合，此直符八神加坤二宫飞布之定位也，如三宫直符，则四宫螣蛇、五中宫、六朱雀、七勾陈、八九天、九太阴、一九地、二六合，此直符八神加震三宫飞布之定位也，如四宫直符，则五中宫、六勾陈、七六合、八九地、九螣蛇、一朱雀、二太阴、三九天，此直符八神加巽四宫飞布之定位也，如六宫直符，则七宫九天、八太阴、九朱雀、一螣蛇、二九地、三六合、四勾陈、五中宫，此直符八神加乾六宫飞布之定位也，如七宫直符，则八宫六合、九九地、一太阴、二九天、三勾陈、四朱雀、五中宫、六螣蛇，此直符八神加兑七宫飞布之定位也，如八宫直符，则九宫六合、一九天、二勾陈、三螣蛇、四太阴、五中宫、六九地、七朱雀，此直符八神加艮八宫飞布之定位也，如九宫直符，则一宫勾陈、二螣蛇、三九地、四九天、五中宫、六六合、七太阴、八朱雀，此直符八神加离九宫飞布之定位也，如五中宫直符，即按寄宫卦位之八神次序布之，推演之法九局皆同，以直符加卦位宫次飞布而定八神之格局，实为捷妙之诀矣。

阴遁八神逆行卦位，以离巽震艮坎乾兑坤为次，依小直符加大直符之法，如天盘甲子直符加离九宫，应以八神直符加于天盘甲子直符之上，逆布螣蛇在巽，太阴在震，六合在艮，勾陈在坎，朱雀在乾，九地在兑，九天在坤，此八神循八卦而行，即合经云直符前三六合，前二太阴，直符后二九地，后一九天之谓也。愚按八神逆飞九宫，按卦位而行，如九宫直符，则八宫六合、七九地、六朱雀、五中宫、四螣蛇、三太阴、二九天、一勾陈，此直符八神加离九宫飞布之定位也，如八宫直符，则七宫六合、六太阴、五中宫、四九地、三九天、二勾陈、一螣蛇、九朱雀，此直符八神加艮八宫飞布之定位也，如七宫直符，则六宫九天、五中宫、四六合、三勾陈、二螣蛇、一九地、九太阴、八朱雀，此直符八神加兑宫飞布之定位也，如六宫直符，则五中宫、四勾陈、三朱雀、二太阴、一九天、九六合、八九地、七螣蛇，此直符八神加乾六宫飞布之定位也，如四宫直符，则三宫螣蛇、二九地、一六合、九九天、八太阴、七朱雀、六勾陈、五中宫，此直符八神加巽四宫飞布之定位也，如三宫直符，则二宫朱雀、一宫太阴、九九地、八螣蛇、七勾陈、六六合、五中宫、四九天，此直符八神加震三宫飞布之定位也，如二宫直符，则一宫朱雀、九螣蛇、八勾陈、七九天、六九地、五中宫、四太阴、三六合，此直符八神加坤二宫飞布之定位也，如一宫直符，则九宫勾陈、八九天、七太阴、六螣蛇、五中宫、四朱雀、三九地、二六合，此直符八神加一宫飞布之定位也，如五宫直符，即按寄宫卦位之八神次序布之，推演之法，以直符临卦位宫次飞布而定之，九局同法，随阳随阴，奇奥无穷，诚为八神行宫之秘要也。

阴阳两遁排宫间宫直使图说

排宫天地，两盘既定，则九宫星仪轮转可以周遍，惟中盘值使，因有逾六逾四之诀，轮至中宫，则直使间格不能置其宫，今拟另备一盘以补之，假如阳遁一局甲子日甲子时，休门直使在一宫，死门在二宫，伤门在三宫，杜门在四宫，中宫无门，阳遁顺行，逾于六即用上盘，开门补置于六宫，则八门均可值其使，如乙丑时，休门在二宫，死门在三宫，伤门在四宫，中宫无门，即用上盘杜门补置于六宫，则杜门即逾于六宫矣，假如阴遁九局甲子日甲子时，景门直使在九宫，生门在八宫，惊门在七宫，开门在六宫，中宫无门，阴遁逆行，逾于四即用上盘，杜门补置于四宫，则八门均可值其使，如乙丑时景门在八宫，生门在七宫，惊门在六宫，中宫无门，即用上盘开门补置于四宫，，则开门即逾于四宫矣，余遁直使同法。

阴阳九遁八神临宫法

其法视直符临于何卦何宫，即定八神之位，如阳遁直符值坎一宫，，则一至九顺行不入中五，依后推定阳遁八神次序，按九宫挨次布之，如阴遁值符加离九宫，则九至一逆行不入中五，依后推定阴遁八神次序，按九宫挨次布之。阴阳九局同法。

阳遁八神临卦位宫分次序图

直符加坎一宫、二朱雀、三太阴、四六合、六九天、七九地、八螣蛇、九勾陈。

直符加坤二宫、三朱雀、四九地、六太阴、七螣蛇、八勾陈、九九天、一六合。

直符加震三宫、四螣蛇、六朱雀、七勾陈、八九天、九太阴、一九地、二六合。

直符加巽四宫、六勾陈、七六合、八九地、九螣蛇、一朱雀、二太阴、三九天。

直符加乾六宫、七九天、八太阴、九朱雀、一螣蛇、二九地、三六合、四勾陈。

直符加兑七宫、八六合、九九地、一太阴、二九天、三勾陈、四朱雀、六螣蛇。

直符加艮八宫、九六合、一九天、二勾陈、三螣蛇、四太阴、六九地、七朱雀。

直符加离九宫、一勾陈、二螣蛇、三九地、四九天、六六合、七太阴、八朱雀。

直符加中五宫，即按寄宫卦位直符八神之次序布之。

阴遁八神临卦位宫分次序图

直符加离九宫、八六合、七九地、六朱雀、四螣蛇、三太阴、二九天、一勾陈。

直符加艮八宫、七六合、六太阴、四九地、三九天、二勾陈、一螣蛇、九朱雀。

直符加兑七宫、六九天、四六合、三勾陈、二螣蛇、一九地、九太阴、八朱雀。

直符加乾六宫、四勾陈、三朱雀、二太阴、一九天、九六合、八九地、七螣蛇。

直符加巽四宫、三螣蛇、二九地、一六合、九九天、八太阴、七朱雀、六勾陈。

直符加震三宫、二朱雀、一太阴、九九地、八螣蛇、七勾陈、六六合、四九天。

直符加坤二宫、一朱雀、九螣蛇、八勾陈、七九天、六九地、四太阴、三六合。

直符加坎一宫、九勾陈、八九天、七太阴、六螣蛇、四朱雀、三九地、二六合。

直符加中五宫，即按寄宫卦位直符八神之次序布之。

阳九遁飞宫图式

阳九遁排宫图式

阴九遁飞宫图式

阴九遁排宫图式
《奇门法窍》卷六

遁甲论

六甲者，乃天乙之贵神，人君之象也，随阴阳二气以遁之，故为遁甲，即甲子、甲戌、甲申、甲午、甲辰、甲寅也。三奇者，应天上日月星也，丙为月奇，丁为星奇，乙为日奇也。六仪者，即奇下六位受甲者为仪，戊己庚辛壬癸，故甲子同戊，甲戌同己，甲申同庚，甲午同辛，甲辰同壬，甲寅同癸也。九星者，蓬芮冲辅禽心柱任英。八门者，休死伤杜开惊生景也。三才者，九星居上象天，九宫在下象地，八门在中象人，即上中下三盘也。直符者，随宫飞出九星为直符。直使者，八门随时所泊而加之为直使。八节者，即二至四立二分也，冬至为阳遁，自一至九顺行；夏至阴遁，自九至一逆行。三元者，子午卯酉为上元，寅申巳亥为中元，辰戌丑未为下元，以甲子日为符头，五日一换元。

奇仪飞布者，阳遁逆布三奇、顺布六仪；阴遁逆布六仪、顺布三奇，概以戊己庚辛壬癸丁丙乙为次，分阴阳顺逆而补九宫也。九宫星门一门一旬，甲子戊为旬首，直符随星仪遁至癸酉止，十时一易，则更甲戌为旬首，直符以六甲所隶之门，寻本旬时支落处加之为直使。超神接气者，专以交节之日视何甲己起元，再以交节之日分元定局，假如甲子日冬至，即用冬至上元，是为正授，符与节同日也，如冬至是甲辰符首，交节之日则在丁未，是符首在节前也，以甲辰日至丙午日止，仍用前节大雪下元三日，则丁未交节之日，即用冬至下元甲辰符首之局，至己酉日，即换冬至上元一局，此拆局补局之法，余可类推。其八诈亦分阳顺阴逆，推排视何甲符首加子时干之宫，即将直符加于符首之上，所谓直符加旬首，小直符加大直符也。

中五无专方，立有寄宫之法，故阳遁冬至寄艮，阴遁夏至寄坤，较之专寄二宫，更为活变而通玄妙矣。按奇之法，分阴阳两遁，以甲己为符头，接气超神则仍用拆局补局之法，如阳遁一局统四气，冬至上元、立夏中元、清明中元、惊蛰上元；七局统四气，冬至中元、立夏下元、清明下元、惊执中元；四局统四气，冬至下元、立夏上元、清明上元、惊蛰下元；二局统四气，小寒上元、小满中元、榖雨中元，立春下元；八局统四气，小寒中元、小满下元、榖雨下元、立春上元；五局统四气，小寒下元、小满上元、榖雨上元、立春中元；三局统四气，大寒上元、芒种中元、春分上元、雨水下元；九局统四气，大寒中元、芒种下元、春分中元、雨水上元；六局统四气，大寒下元、芒种上元、春分下元、雨水中元，此阳九遁统三十六局起时奇法也。阴遁九局统四气，夏至上元、立冬中元、寒露中元、白露上元；三局统四气，夏至中元，立冬下元、寒露下元、白露中元；六局统四气，夏至下元、立冬上元、寒露上元、白露下元；八局统四气，小暑上元，小雪中元、霜降中元、立秋下元；二局统四气，小暑中元、小雪下元、霜降下元、立秋上元；五局统四气，小暑下元、小雪上元、霜降上元、立秋中元；七局统四气，大暑上元、大雪中元、处暑下元、秋分上元；一局统四气，大暑中元、大雪下元、处暑上元、秋分中元；四局统四气，大暑下元、大雪上元、处暑中元、秋分下元，此阴九遁统三十六局起时奇法也。元局既定，再查交何节气，系何符头，应用何元，本日系何时干，如甲己日，则起甲子时，乙庚日，则起丙子时，佐以日门吉凶，参核时奇星门吉凶之格局，能得门时皆吉，用之趋避，则无往不利，较之日家时格青龙五符吉凶诸神煞，尤为灵应矣。

奇门保应章

夫遁甲者，六甲之总管，阴阳风水诸书之总要，吉凶祸福之枢机，诸神恶煞不能为咎，乙丙丁日月星三奇能制服一切诸凶煞，三光齐到，土神得奇而永久，国得奇而太平，宅得奇而兴盛，茔得奇而旺相，上官赴任得奇而必迁升，奇门皆到，诸神拱手伏藏，若在南方，兼北利；若居东地，造西宫一奇，若在山头坐，一切凶神尽伏藏。得奇不得门，可用；得门不得奇，不可用；奇门皆到，无不吉也。

八门执事

建章休门，若选将、出师、阵战、谒贵、应举、上官、赴任、婚姻、嫁娶、竖柱、修方、安坟、立卷、求财、商贾，并从此方而出，一里或十里，逢见僧尼道冠，或五十里见贵人武弁，或阴人身着黄蓝青色之衣，四十里遇有酒食之物应之。

仁德生门，若选将、出师、交锋、征战、谒贵、应举、上官、赴任、婚姻、嫁娶、移徙、远行、商贾、经商、竖柱、修造、立卷、安坟，并从此方而出，或八里逢见贵人着紫皂衣，或十五里遇公司官吏之人，或六十里遇贵人车马应之。

高阳伤门，若打围、射猎、筌鱼、擒贼、捕盗、兴词告状、取财索债、收敛货物，并从此方而出，三里逢见损伤之物，三十里遇见争斗血光之人或着皂衣人，五十里逢见囚盗枷锁之人应之。

耀武杜门，若掩捕逃亡、诛奸、斩凶、剪恶、判决、刑狱、填塞坑坎、避邪、躲病，并从此方而出，或四里见修筑事，二十里男女着皂碧绢褐之衣相随而行，或六十里见有牛羊在路傍应之。

赤帝景门，若上书、献策、干求谒贵、遣使拜表、招贤，并从此方而出，或九里遇有祭赛之事，二十八里遇着红衣人，并有宴会等事应之。

审顺死门，若射猎、网兽、筌鱼、吊死、送葬、行刑、诛戮、处决罪囚、启攒、造葬，并从此方而出，三里或七里遇有丧葬之事，或二十里着皂黄人或哭泣之声应之。

武雷惊门，若捕捉盗贼、赌博财物，并从此方而出，十里遇阴人僧道，并见车马驰骤等事，三十里有鸦鸣雀噪，四十里见有牛羊并斗争之人应之。

天启开门，若选将、兴师、交锋、对垒、谒贵、应举、上官、赴任、远行、商贾、谋财、嫁娶、放水、开门、导泉、穿井，并从此方而出，六里之外见有桥马，二十里见武人或阴人并紫衣人应之。

九星值事

贪狼蓬星，此方宜安抚边境、屯兵、固守、修筑城池、安宫、下寨、开穴、葬埋事，须得奇门会合之方则吉。

巨门芮星，此方宜屯兵、固守、训练士卒、求医、问病、学道、从师、招贤、结友、治病、驱邪、安葬，须得奇门会合之方则吉。

禄存冲星，此方宜演武、出师、鸣金、摇旗呐喊、掩捕盗贼、探围、射猎、复仇、雪冤，须得奇门会合之方则吉。

文曲辅星，此方宜选将、出师、交锋、大战、上官、赴任、商贾、求财、出行、嫁娶、修造、安葬，能合奇门者尤吉。

廉贞禽星，此方宜选将、出师、呐喊摇旗、上官到任、祭祀、祈福、驱邪、遣祟、远行、商贾、嫁娶、修造、安坟，与奇门会合者尤吉。

武曲心星，此方选将、出师、扬威耀武、捣巢、破垒、展土开疆、疗病、合药、祈晴、祷雨、驱邪、遣祟、上官、赴任、应举、求名、远行、商贾、嫁娶、修造、安葬，得奇门会合者尤吉。

破军柱星，此方宜屯兵、固守、坚壁待敌、安养锐气、藏形隐迹、安顿粮储，即与奇门会合平吉。

左辅任星，此方选将、出师，万神咸助，敌兵自伏，上官、谒贵、商贾、求财、嫁娶、登科、竖柱、上梁、安葬、动土，更与奇门会合尤吉。

右弼英星，此方谒贵、上官、上书、献策、登科、应举、远行、求财、婚娶、安葬、破土，须与奇门会合之方可以化凶为吉。

直符十神执事

直符，天乙之神，事吉宜从此方而出，此吉则从神之谓，故吉。

九天，威悍之神，再以扬兵、布阵、呐喊摇旗，孙子曰：“善攻者，动于九天之上也。”

九地，坚固之神，可以屯兵、固守、保障城池，孙子曰：“善守者，藏于九地之下也。”

元武，盗拓之神，可以堤防奸细、窥觇军情，若会奇门之方，不以为忌。

白虎，凶暴之神，可以防备贼兵、偷营劫寨，若会奇门之方，不以为忌。

太阴，阴佑之神，可以履符禁敌、闭戊藏兵，有急难宜‘从此方避之，可免其患。

六合，护卫之神，可以埋伏、堤防不测，人有急难，宜从此方而隐之，可免其患。

螣蛇，虚诈之神，此门多出怪异、恍惚不明之事，须得奇门会合之方，则不忌。

朱雀，文明之神，得奇门则有文书、印信之喜，失地则主口舌是非之凶。

勾陈，牵滞之神，此方不可趋向，事多淹滞，即与奇门会合，亦不吉。

郭子晨曰：“大抵遁甲之法，高处施之用兵，平处施诸人事，凡嫁娶、求名、谋事、造葬、出行，一切日用，随所向方，要得休开生三吉门，则用事为吉，更有三奇临之，可用无疑，然年吉不如月吉，月吉不如日吉，日吉不如时吉，故选时之法尤急，惟选时之法多端以遁甲奇门为上，凡十二时中，奇门星仪各有取用，无施不可，只五不遇时，避五入墓，虽有门奇，不宜取用。”

吉格注释

天遁

丙奇生开合地丁为天遁，其方得月精所避，其祈福、求神，利征战，使敌自伏，上书、献策、求官、进职、修身、隐迹、剪恶除凶、市贾、出行、婚姻、入宅，往来此方大吉，经曰：“天遁生开合丙奇，六丁相会是佳期，月精所蔽逢祥曜，万事为福皆可宜。”

地遁

乙奇开门合地己为地遁，其方得日精所蔽，宜藏兵、立寨、安营、建置仓库、修造、修道、求仙、出阵、攻城，全师捷胜，出行、造葬、婚冠、求财，经曰：“开门地遁大吉昌，乙奇合己正相当，人间百事皆宜举，大将屯营杀气刚。”

人遁

丁奇休门合太阴为人遁，其方得星奇所蔽，可以隐形保身，受道成功，说敌和仇，偷营、劫寨、密探、设伏、谒贵、上官、婚冠、交易，皆吉。经曰：“人遁休丁合太阴，星精所蔽月华新，行兵探贼知原委，万事谋为总称心。”

以下九遁，凡用事行兵，出入施为，无不吉利，惟忌奇墓刑迫。

神遁

丙奇生门临九天为神遁，其方宜祭祀、祈神、置建坛场庙宇、塑画神像、利攻伐虚、阴谋密计，以应神候，经曰：“格中神遁最难逢，大将行兵立建功，祭祀鬼神极灵应，人间百事福无穷。”

鬼遁

乙奇杜门临九地为鬼遁，其方可以探机、偷营、劫寨、设伏、攻虚、密伺动静，宜超亡荐孤、禳镇灾邪、疗治不祥，经曰：“局中鬼遁不非轻，所用谋为立建功，大将若能知此诀，万人头上逞英雄。”

风遁

乙奇临开休生吉门，下临巽宫为风遁，其方宜祷风雨、敌垒战、立旌旗，以应风候，行兵利火攻、飞砂走石，以敌客军，经曰：“局中风遁可生风，赤壁鏖兵用火攻，藏遁设伏机密事，交头接耳总相通。”

云遁

乙奇合开休生吉门，临地辛宫为云遁，其方利求雨泽、助禾稼、建营寨、修仙、练道、云游，大将逢之，宜遁藏、埋伏、掩袭，以应云候，经曰：“云遁三门合地辛，日奇到此被云迍，祈祷雨泽极灵应，大将值此可伏兵。”

龙遁

乙奇和开休生三门，临坎为龙遁，其方可以演水军、把守河渡、教习水战、密运机谋、造置水器、祈求雨泽、填堤、塞河、修桥、穿井、畋猎、开渠、放水，以应龙候，经曰：“龙能变化最为先，六乙休临坎水边，用此只宜操水战，满天雷震法中传。”

虎遁

乙奇合休门六辛临艮，又丙奇生门临地辛宫为虎遁，其方可以招安、设伏、据险守隘，建立营寨、捕捉、射猎、演武、火战、祭风、镇邪、驱除鬼魔，以应虎候，经曰：“虎遁原来在艮中，将军用此显英雄，探围图阵宜扬武，万里威风不暂停。”

真诈

乙丙丁三奇合开休生门临太阴为真诈，宜施恩、隐遁、求仙、利用、出师、招抚反侧、设运机谋。

重诈

乙丙丁三奇合开休生门临九地为重诈，宜进人口、求财、拜官、投爵、利用、出师、设计、埋伏。

休诈

乙丙丁三奇合开休生门临六合为休诈，宜合药、治疫、祛邪、祈祷。

以上三诈宜嫁娶、远行、上官、赴任、商贾、求财，皆吉，门为上，奇次之，诈又次之，奇门皆合者为上吉。

天假

景门合三奇临九天为天假，宜干贵、进谒、上策、献书、扬兵、颁号令、申盟约。

地假

杜门合丁己癸临九地为地假，宜潜伏、捕捉、修炼；临太阴宜遣人间谍、侦探等事；临六合宜逃亡、躲灾必难。

物假

伤门合丁己癸临六合为物假，宜埋葬、祈祷、取索、捕捉、交易、伏藏。

鬼假

死门合丁己癸临九地为鬼假，又为神假，利超荐、破土、修茔、伐邪、畋猎。

人假

惊门合六壬临九天为人假，利捕捉、逃亡、搜禽、匿寇。

夫假者，假其气以用事，须以事而符其气，则用之利益，否则感悖其气而用之，谋为则凶。五假忌迫墓，慎之。

青龙返首

天盘六甲加地盘丙奇为龙回首，此时宜举百事，有欣悦称心之象，出师、行营、水战，皆吉。

飞鸟跌穴

天盘六丙加地盘六甲为鸟跌穴，此时利为百事有显达易成之象，出师、战阵皆吉。

三奇得使

天盘乙奇加甲戌、甲午，丙奇加甲子、甲申，丁奇加甲辰、甲寅，凡阴阳二遁遇此格宜出师、演武、行营、战阵、出行、上官、修造、嫁娶、远行、商贾，遇吉门主客皆吉。

玉女守门

直使加地丁为守门，利营建、宴会、喜庆事、造葬、嫁娶、入宅、出仕、经商、行军，宜埋伏得胜。

天辅

甲己之日己巳时，乙庚甲申不须疑，丙辛端用甲午好，丁壬甲辰最为吉，戊癸甲寅定免罪，号为天辅大吉时。宜远行、移徙、求官、嫁娶，万事皆宜用也，行兵征战必获大胜，虽斧钺在前，天必赦之，其妙最异。

三奇升殿

乙奇到震、丙奇到离、丁奇到兑。此方宜出师、远行、征讨、嫁娶、竖柱、上梁、修造、埋葬、谒贵、上官、交易、求财、迁徙、百事皆吉，会吉门尤吉，升殿之宫门无迫，奇无墓，方可用。

奇游禄位

乙奇到震、丙奇到巽、丁奇到离为本禄之位，合三吉门宜上官、赴任、求财、祈福，谋为百事吉。

权怡

三奇临六甲直符之宫为权怡，凡百谋为皆利，将士众情悦服。

相佐

本旬直符加地盘三奇之上为相佐，百事皆利，调兵、派弁、军士效力吉。

奇仪相合

乙庚、丙辛、丁壬为奇合，戊癸、甲己为仪合，得吉门百事谋为有和合之象，行兵宜励士气、申盟约、招抚纳降吉。

交泰

乙奇加丁、丁奇加丙遇吉门，主客皆吉，谋为大利。

天运昌气

六丁加六乙为昌气，遇吉门主客利，凡事谋为吉。

门宫和义

和宫，生门也，遇吉门，凡事吉。义门，生宫也，遇吉门，凡事吉。

凶格注释

青龙逃走

六乙加地辛为龙逃走，此时不宜举兵，主将士逃窜，临阵败亡，谋为百事皆凶，财利倾覆，身遭残毁。

白虎猖狂

六辛加地乙为虎猖狂，此时不宜行兵，主客皆伤，谋为财，主虚耗，以及小人是非之事，更忌行船、婚姻、修造，大凶。

螣蛇妖躥

六癸加地丁为蛇妖躥，此时百事不利，主动作虚惊、盗贼、水火，文书迟滞，兵家值此，防敌人妖术、火攻。

朱雀投江

六丁加地癸为雀投江，不宜上官、入市、嫁娶、移徙、远行，文书主泄漏，水灾、怪异，音信错失。

白入荧

六庚加地丙为白入荧，庚为金星，丙为荧惑，此时谨防贼来劫营，宜伏兵于丙宫，以挫其锋，以固守为吉。

荧入白

六丙加地庚为荧入白，此时行兵主贼退藏，尾追有不战而自败之象。

飞宫格

六甲直符加地庚为飞宫格，此时战主败亡，大将遭擒，利静不可躁进，不利为客，用兵先举者，必败，宜固守为吉。

伏宫格

六庚加地甲直符为伏宫格，此时行兵，宜进不宜退，战利主，客不利，出行路逢盗贼，以至车折马死，百事皆不宜。

伏干格

天庚加地盘本日之干为伏干格，此时战必遭擒，主客两伤，出行尤忌。

飞干格

日干加地盘庚为飞干格，战斗主客皆伤，出行主有飞灾横祸之事。

大格

天庚加地癸为大格，此时谋为百事不利，出行主车破马伤，阻隔不前之象，惟捕捉可以立获。

小格

天庚加地壬为小格，壬为天罗，百事谋为不利，行兵出行尤忌。

年月日时格

六庚加本年、本月、本日、本时均为格，此时行兵、远行，谋为百事不利，惟宜捕捉盗贼逃人。

刑格

六庚加地己为刑格，此时行兵大凶，战阵主丧亡，出行道路阻隔，诸事不利。

勃格

六丙加年月日时为勃格，此时行兵宜固守，不可轻动，利为主，不利为客，凡举百事，主紊乱，大凶。

天网

直符旬首加地癸为天网，此时利渔猎，经曰：“天网四张，万物尽伤，不宜举百事，惟宜逃亡，从天上六癸方而出。”

伏吟

星符门还加本宫为伏吟，此时百事不遂，惟宜收敛财货，进兵必遭围困，虽有门，不可强用。

返吟

星门符加对冲之宫为返吟，此时只宜发粮散饷，最忌行兵、谋为，主反覆不宁之象。

六仪击刑

甲子临震、甲戌临坤、甲申临艮、甲午临离、甲辰临巽、甲寅临巽，此时忌用兵，主有击刑之象，安营值其方，尤忌出行、谋为，皆不利。

五不遇时

时干克日干，甲日庚午时、乙日辛巳时、丙日壬辰时、丁日癸卯时、戊日甲寅时、己日乙丑时、庚日丙子时、辛日丁酉时、壬日戊申时、癸日己未时，此时出行，主损折不利，百事皆凶，用兵尤忌，虽有门奇，切不可用。

时干墓

时干入墓，戊戌、壬辰、丙戌、癸未、丁丑、己丑也，此时百事不宜，忌出师、出行。

奇墓

乙入未墓、丙入戌墓、丁入丑墓，为三奇墓，忌行军，凡事吉者不吉，凶者不凶，无力之象。

星门入墓

休蓬入辰、惊开心柱入丑、伤杜冲辅入未、景英入戌、生死任芮禽入辰。凡星门入墓，谋为阻滞不通，又云吉神入墓不吉，凶神入墓不凶。

门宫迫制

休临离、开临巽震、惊临震巽、生临坎、伤柱临坤艮、景临兑前，死临坎。八门克宫为门迫，宫克八门为宫迫。吉门迫宫、宫迫吉门，则吉事不吉，凶事不凶，或凶门迫宫、宫迫凶门，则灾殃尤甚。

天三门

圣灵经曰：“出行避难出天门，月将加时顺转轮，卯未酉宫为泊地，太冲三向此中分。”太冲卯、小吉未、从魁酉为天三门也。宜出行、征伐、避难，百事向之，吉。若被围困，消息不通，或打探细事，即以月将加用时寻天盘上三神所临之方，不被冲克者，即是天门私路，任其出入，人莫能知法。以月将加用时之上顺寻去用卯未酉，即为天三门。

地四户

圣灵经曰：“地中四户法元微，以建加时顺转移，除定危开随所泊，任君此地好驱驰。”除定为开为四户也。凡青龙黄道出行，有鬼神默佑。建即月将，正月建寅，即以月建加用时上顺行，看除危定开在于何支上，即为地四户。

地私门

地私门者，隐藏潜伏之谓也，取用出入，举事迪吉，但起贵神顺逆，与六壬稍异。其法，先看占时何支，如得辰巳午未申酉时，用旦贵；戌亥子丑寅卯，用暮贵，再以月将加用时之上看贵人临于地盘何支上，如值亥子丑寅卯辰宫，为阳贵，顺行；在巳午未申酉戌宫，为阴贵，逆行，求六合、太阴、太常所落地盘之宫，即是地私门。取贵神之法，仍依甲戊庚日阳贵起丑，阴贵起未，法合六壬贵登天门、螣蛇堕水、诸雀投江、六合得地、勾陈入狱、青龙乘生、天空被戮、白虎烧身、太常值母、元武折足、太阴宅家、天后从驾，是六神藏而四煞没，用事光辉，胜无不利，故壬无遁而不灵，遁无壬而不验，益可知矣。

天马方

天马即太冲方，以月将加于占时，寻太冲在于何方，即天马方也。天马之下，有难可避，兵甲不能为害。

天罡方

天罡方，若前天马、天门、地户不能出入，即以月将加占时寻辰上所指之处冲出，自有出路，冲围突阵，向之不惧。又法，月将加时看天罡临孟为左，临仲为中，临季为右，行吉。闻疑兵，孟虚、仲退、季寔。子午卯酉为仲，寅申巳亥为孟，辰戌丑未为季。

天气将

子（元枵）、丑（星纪）、寅（析木）、卯（大火）、辰（寿星）、巳（鹑尾）、午（鹑火）、未（鹑尾）、申（寔沉）、酉（大梁）、戌（降娄）、亥（娵訾）。

地气将

子（神后）、丑（大吉）、寅（功曹）、卯（太冲）、辰（天罡）、巳（太乙）、午（胜光）、未（小吉）、申（传送）、酉（从魁）、戌（河魁）、亥（登明）

太阳过宫

正月寅（娵訾之次，用登明将）、二月卯（降娄之次，用河魁将）、三月辰（大梁之次，用从魁将）、四月巳（寔沉之次，用传送将）、五月午（鹑首之次，用小吉将）、六月未（鹑火之次，用胜光将）、七月申（鹑尾之次，用太乙将）、八月酉（寿星之次，用天罡将）、九月戌（大火之次，用太冲将）、十月亥（析木之次，用功曹将）、十一月子（星纪之次，用大吉将）、十二月丑（元枵之次，用神后将）

其法以每月中气后某日时刻日躔某次之日于本月将加正时，视其吉凶各将临方用之。

亭亭白奸方

亭亭，天上之贵神，即天射星也，背而击其冲为胜。用法以月将加时，神后下为亭亭所居。背亭亭向白奸，百战百胜。白奸即天狗孛星也，故以天射星镇之。又用捷法，神后之下为亭亭，对冲之宫，即白奸也。

天三门

圣灵经曰：“出行避难出天门，月将加时顺转轮，卯未酉宫为泊地，太冲三向此中分。”太冲卯、小吉未、从魁酉为天三门也。宜出行、征伐、避难，百事向之，吉。若被围困，消息不通，或打探细事，即以月将加用时寻天盘上三神所临之方，不被冲克者，即是天门私路，任其出入，人莫能知法。以月将加用时之上顺寻去用卯未酉，即为天三门。

地四户

圣灵经曰：“地中四户法元微，以建加时顺转移，除定危开随所泊，任君此地好驱驰。”除定为开为四户也。凡青龙黄道出行，有鬼神默佑。建即月将，正月建寅，即以月建加用时上顺行，看除危定开在于何支上，即为地四户。

地私门

地私门者，隐藏潜伏之谓也，取用出入，举事迪吉，但起贵神顺逆，与六壬稍异。其法，先看占时何支，如得辰巳午未申酉时，用旦贵；戌亥子丑寅卯，用暮贵，再以月将加用时之上看贵人临于地盘何支上，如值亥子丑寅卯辰宫，为阳贵，顺行；在巳午未申酉戌宫，为阴贵，逆行，求六合、太阴、太常所落地盘之宫，即是地私门。取贵神之法，仍依甲戊庚日阳贵起丑，阴贵起未，法合六壬贵登天门、螣蛇堕水、诸雀投江、六合得地、勾陈入狱、青龙乘生、天空被戮、白虎烧身、太常值母、元武折足、太阴宅家、天后从驾，是六神藏而四煞没，用事光辉，胜无不利，故壬无遁而不灵，遁无壬而不验，益可知矣。

天马方

天马即太冲方，以月将加于占时，寻太冲在于何方，即天马方也。天马之下，有难可避，兵甲不能为害。

天罡方

天罡方，若前天马、天门、地户不能出入，即以月将加占时寻辰上所指之处冲出，自有出路，冲围突阵，向之不惧。又法，月将加时看天罡临孟为左，临仲为中，临季为右，行吉。闻疑兵，孟虚、仲退、季寔。子午卯酉为仲，寅申巳亥为孟，辰戌丑未为季。

天气将

子（元枵）、丑（星纪）、寅（析木）、卯（大火）、辰（寿星）、巳（鹑尾）、午（鹑火）、未（鹑尾）、申（寔沉）、酉（大梁）、戌（降娄）、亥（娵訾）。

地气将

子（神后）、丑（大吉）、寅（功曹）、卯（太冲）、辰（天罡）、巳（太乙）、午（胜光）、未（小吉）、申（传送）、酉（从魁）、戌（河魁）、亥（登明）

太阳过宫

正月寅（娵訾之次，用登明将）、二月卯（降娄之次，用河魁将）、三月辰（大梁之次，用从魁将）、四月巳（寔沉之次，用传送将）、五月午（鹑首之次，用小吉将）、六月未（鹑火之次，用胜光将）、七月申（鹑尾之次，用太乙将）、八月酉（寿星之次，用天罡将）、九月戌（大火之次，用太冲将）、十月亥（析木之次，用功曹将）、十一月子（星纪之次，用大吉将）、十二月丑（元枵之次，用神后将）

其法以每月中气后某日时刻日躔某次之日于本月将加正时，视其吉凶各将临方用之。

亭亭白奸方

亭亭，天上之贵神，即天射星也，背而击其冲为胜。用法以月将加时，神后下为亭亭所居。背亭亭向白奸，百战百胜。白奸即天狗孛星也，故以天射星镇之。又用捷法，神后之下为亭亭，对冲之宫，即白奸也。

冬至阳遁一局甲子时奇图式

冬至阳遁一局乙丑时奇图式

起时奇法，阳遁冬至上元一局以蓬星为值符，休门为值使，即将甲子戊仪起坎宫，以戊己庚辛壬癸丁丙乙为次，九星以蓬芮冲辅禽心柱任英为次，均顺飞一二三四五六七八九宫，此起一局地盘星符之法，其天盘则以甲子旬首值符加时干，如甲子时，以甲子直符蓬星加地盘甲子于一宫，则甲戌芮星在二宫，如乙丑时，甲子直符蓬星加地盘乙奇于九宫，则甲戌芮星在一宫，如丙寅时，甲子直符蓬星加地盘丙奇于八宫，则甲戌芮星在九宫，均按星符之次序顺飞天盘九宫，此起一局天盘星符之法也。一局以休门为直使，如甲子时，则以休门起坎宫，即为直使之门，则死门在坤宫，如乙丑时，休门起坤宫，死门则在震宫，丙寅时，休门起震宫，死门则在巽宫，一时一易，门以休死伤杜开惊生景为次，不入中五，而逾于六顺飞坎坤震巽乾兑艮离八宫，此起一局人盘直使之门也，其八诈以天乙直符加于各旬首直使之上，如甲子戊加坎宫，则天乙直符即加于甲子旬首直符之上，即所谓小直符加大直符，阳遁以直符、螣蛇、太阴、六合、勾陈、朱雀、九地、九天为次，按坎艮震巽离坤兑乾顺布八宫也，此甲子旬首直符，管至癸酉十时之法，如甲戌十时，即甲戌旬首直符用事，则甲戌芮星起于二宫矣，如七局以柱星为直符，惊门为直使，即以甲子戊仪起七宫四局，以辅星为直符，杜门为直使，即以甲子戊仪起四宫，仍按星符直使之次，分天地人三盘，顺飞九宫，至中五寄宫之法，阳遁九局五宫之星符，均寄于艮宫，余局仿此。

起元之法，以子午卯酉为上元，寅申巳亥为中元，辰戌丑未为下元，假如阳遁冬至值甲子、甲午、己卯、己酉日交节，即用上元一局，甲寅、甲申、己巳、己亥交节，即用中元七局，甲辰、甲戌、己丑、己未日交节，即用下元四局，九局以甲、己为符头，分上中下三元，统十二气，余元同此类推，其取时之法，依五子元遁，如甲己日，则起甲、子时，乙、庚日，则起丙子时，星门元局已定，则吉凶格局毕现，如阳遁冬至上元一局甲子日甲子时，艮方门合吉格，乙丑时兑方天遁、真诈，乾方地假，离方相佐吉格，按后九局时格选用，则知时之门奇吉凶之妙其应如响矣。

夏至阴遁九局乙丑时奇图式

起时奇法，阴遁夏至上元九局，以英星为直符，景门为直使，即将甲子戊仪起离宫，以戊己庚辛壬癸丁丙乙为次，九星以英任柱心禽辅冲芮蓬为次，均逆飞九八七六五四三二一宫，此起九局地盘星符之法，其天盘则以甲子旬首直符加时干，如甲子时以甲子直符英星加地盘甲子于九宫，则甲戌任星在八宫，如乙丑时，甲子直符英星加地盘乙奇于一宫，则甲戌任星在九宫，如丙寅时，甲子直符英星加地盘丙奇于二宫，则甲戌任星在一宫，按星符之次序，逆飞天盘九宫，此起九局天盘星符之法也。九局以景门为直使，如甲子时，则以景门起离宫，即为直使之门，则生门在艮宫，如乙丑时，景门起艮宫，生门则在兑宫，如丙寅时，景门在兑宫，则生门在乾宫，一时一易，门以景生惊开杜伤死休为次，不入中五，而逾于四逆飞离艮兑乾巽震坤坎八宫，此起九局人盘直使之门也，其八诈以天乙直符加于各旬首直符之上，如甲子戊加离宫，则天乙直符即加于甲子旬首直符之上，即所谓小直符加大直符，阴遁以直符、螣蛇、太阴、六合、白虎、元武、九地、九天为次，按离巽震艮坎乾兑坤逆布八宫也，此甲子旬首直符，管至癸酉十时之法，如甲戌十时，系甲戌旬首直符用事，则甲戌任星起于八宫矣，其三局以冲星为直符，伤门为直使，即以甲子戊仪起三宫六局，以心星为直符，开门为直使，即以甲子戊仪起六宫，仍按星符直使之次序分天地人三盘，逆飞九宫，至中五宫寄宫之法，阴遁九局五宫之星符均寄于坤宫，余局仿此。

起元之法，以子午卯酉为上元，寅申巳亥为中元，辰戌丑未为下元，假如阴遁夏至值甲子、甲午、己卯、己酉日交节，即用上元九局；甲寅、甲申、己巳、己亥日交节，即用中元三局；甲辰、甲戌、己丑、己未日交节，即用下元六局，以甲、己为符头，分上中下三元，统十二气，余元同此类推。其取时之法，依五子元遁，如甲己日则起甲子时，乙庚日则起丙子时，星门元局已定，则吉凶格局毕现，如阴遁夏至上元九局甲子日甲子时，坎方龙遁吉格，乙丑时巽方门合，离方仪合吉格，按后九局时格选用，则知时之门奇吉凶之妙其应如响矣。

冬至后阳遁八门九星图式

起八门九星法，依冬至后阳遁八门，用休死伤杜开惊生景为次，如一局以甲子置一宫、甲戌二宫、甲申三宫、甲午四宫、甲辰五宫、甲寅六宫，假如甲子日起一宫，休门用事，即以休门起一宫，乙丑日休门起二宫，管至癸亥十日止，顺行八宫，不入中五，一日一行宫，则甲戌日在二宫死门用事，即以死门起二宫，乙亥日死门起三宫，管至癸未十日止，其甲申、甲午、甲辰、甲寅各旬用事，均仿此布九星之法，阳遁九星以一太乙、二摄提、三轩辕、四招摇、五天符、六青龙、七咸池、八太阴、九天乙为次，如阳遁甲子日，以八宫起太乙，九宫摄提，乙丑日九宫起太乙，一宫摄提，顺行九宫，此阳遁飞布星门之法，余仿此。

夏至后阴遁八门九星图式

起八门九星法，依夏至后阴遁八门用景生惊开杜伤死休为次，如九局，以甲子置九宫、甲戌八宫、甲申七宫、甲午六宫、甲辰五宫、甲寅四宫，假如甲子日起九宫，景门用事，即以景门起九宫，乙丑日景门起八宫，管至癸亥十日止，顺行八宫，不入中五，一日一行宫，则甲戌日在八宫生门用事，即以生门起八宫，乙亥日生门起七宫，管至癸未十日止，其甲申、甲午、甲辰、甲寅各旬用事，均仿此布九星之法，阴遁九星，以一太乙、二摄提、三轩辕、四招摇、五天符、六青龙、七咸池、八太阴、九天乙为次，如阴遁甲子日，以二宫起太阴，一宫摄提，乙丑日一宫起太乙，九宫摄提，逆行九宫，此阴遁飞布星门之法，余仿此。

地四户图

地四户起例以除危定开为地四户法，以建加本时而定地户也。如正月建寅，即从寅上起建，顺数至卯上是除，午上是定，酉上是危，子上是开，则子卯午酉即地四户也，如建加子上，则丑辰未戌得除危定开是地四户也，如正月地气将是寅，用时午，以寅将加午，以建加寅，则地盘未上得除，即地四户也，余仿此。

天三门图

天三门起例法以月将加所用之正时顺寻太冲、小吉、从魁所临之方，即是天三门也。如正月雨水后日躔娵訾之次，月将是亥，用时是卯，以亥加卯则太冲在未、从魁在丑、小吉在亥，其所加临之处或伏奇掩袭，或游骑探虏，或遣使间谍，更合吉门所同通达也。

天罡方图

天罡方起诀，凡临阵突围取天门、地户之方不能出入，即以月将加于用时之上寻天盘天罡所指地盘之处冲出，敌人遇之，无不披靡，若路逢三，又未知何路可通，以月将加时，天罡加寅申巳亥为孟，子午卯酉为仲，辰戌丑未为季，如加孟，左道通；加仲，中道通；加季，右道通也。

天马方图

太冲天马最为贵，卒然有难宜逃避，但当成取天马行，剑戟如山不足畏，此天马神方也。以月将加于用时之上，求太冲所临之方，即天马方。盖太冲以卯为本家，即房宿也，其所加临之处，不宜空陷，不囚、不墓，利于奔腾万里，更合奇门，纵剑戟如林不足畏焉。

地私门图

地私门取用出入，利为百事，其法，看占时何支，如得辰巳午未申酉时，用旦贵；得戌后子丑寅卯时，用暮贵，再以月将加时视贵人临于地盘何支上，如值亥子丑寅卯辰宫为阳贵顺行，如在巳午未申酉戌宫为阴贵逆行，求六合、太常、太阴所落地盘之宫，其用贵人之法，仍依甲戊庚日阳贵起丑，阴贵起未，假如正月用亥将，甲戊庚日得卯时，即以亥将加卯，卯用暮贵顺数贵人在未，而未贵又临地盘亥宫，亥为阳宫起贵神顺行，则太常在未，六合在寅，太阴在酉，又如甲戊庚日得午时，午用旦贵，即以月将加午顺行旦贵在丑，丑临申宫，申为阴支，起贵神逆行，则太常在子，六合在巳，太阴在戌，即地私门也。

三奇临宫吉凶图

八门宫迫图

六仪击刑图

星门返吟伏吟图

九星利主客图

奇仪星门入墓图

干支顺行长生图

阴干逆行长生图

五行旺相图

婷婷白奸方位图
