# 奇门法窍 - 卷三

八门九星吉凶克应

休门为阴气之位，坎宫之使，其星为一白，天蓬属水，坎者，陷也，居五行之首而生物，不敢与离火相敌，故曰休门。休者，美也，主冬，旺于壬子癸亥年月日时方，出此门者，无往不宜；来此门者，主有吉庆之事。出此门者，行二十里，见长吏大人或引猪羊车马等人及见跛足人，行三五十里，见蛇属水中等物。休门宜上表章、选将、兴师、安营、上官、赴任、谒贵、应举、迁移、嫁娶、求才、远行、商贾、修造、竖柱、安息、休兵，凡举百事，皆宜休门，驭二宫之气，以镇坎也。经云：“休门坎德万事宁，出师大利出门行，三奇之下引兵出，神道昭彰效助灵。”

天蓬星宜安守边寨、修筑城池、屯兵固守、开穴造葬、移徙，主火灾、营造、损胎孕、争斗、见血光、上任、多盗贼，春夏吉，秋冬不利，又为贪狼星也，主兖州分野。

死门为刑戮之门，坤宫之使，其星为二黑，天芮属土，坤者，顺也，因与艮土对待复生，有生则有死，故曰死门。死者，终也，主旺于四季，辰丑未戌戊己年年月日时，将兵对敌，背生击死则获大胜。来此门者，报仇、行间、设伏、争斗，主有凶恶等事，宜谨防之。出此门者，行三五十里，牛骡骑犊血光死伤或逢丧葬之事，二十里见哭泣或疾病皂衣人或枷锁重囚应之。

死门宜启攒、安葬、攻城、行刑、诛戮、射猎、筌鱼、网兽、开田、修路、塞水、填基，余事不宜。出师失律，损将折兵，经曰：“死门坤道更得灵，误行其下定无魂，只有送犯临兹吉，若为他事不堪论。”

天芮星宜屯兵、固守、训练士卒、受业、修道、交易、田产、安葬、招贤、结友、驱邪、治病，四时皆吉，又为巨门星也，主梁州分野。

伤门为六害之门，震宫之使，其星三碧，天冲属木，震者，动也，动而受兑金之克，故曰伤门。伤者，损也，主旺于春，甲乙寅卯年月日时，将兵出战，士卒恐怖，只宜固守。来此门者，主有凶恶争斗、损害等事；出此门者，三十里或三里见损伤之物或争斗血光之人或扭猪产妇犬吠牛鸣小人交争应之。

伤门宜捕捉、征伐、索债、博戏、求神、筌鱼蹄兔、收货、兴讼，伤门驭四宫之气，以镇震也。经云：“伤门震位恐惊危，万里闻声人惧威，将兵出战多忧虑，涉猎丛中得获归。”

天冲星宜选将、出师、交锋、战阵、报仇、捕贼、探围、射猎，余事不利，春夏吉，又为禄存星也，主徐州分野。

杜门为闭塞之门，巽宫之使，其星四绿，天辅属木，巽者，入也，受乾金对宫之克，敛迹退藏以避之，故曰杜门。杜者，绝也，主旺于甲乙寅卯年月日时，将兵不宜出战，只宜固守及邀截、隐匿。来此门者，主抑塞耗失忘命追寻之事；出此门者，四十里或四里，见修筑、惊惶之事，或见凶恶之人，或暴风急雨应之。

杜门宜隐伏、讨逆、诛戮凶暴、判决、刑狱、填塞坑坎、邀截道路，不利兴兵征伐，宜坚壁固守，凡举百事俱凶。杜门驭九宫之气，以镇巽也。经云：“杜门之下阴气蒙，误行其下妄西东，不宜举兵征战事，只宜固守待时通。”

天辅星宜选将、求贤、交锋、破阵、得地千里、造葬、婚姻、娶嫁、应举求名、商贾交易、修道、设教、移徙、营建，春夏吉，又为文曲星也，主荆州分野。

天禽星，中宫土也，主旺于四季辰戌丑未年月日时，将兵交锋，大战报捷，开疆展土，四时皆利，自有百灵相助，宜祭祀、求福、除邪、祛凶、赏功、封爵、上官、赴任、选举、求名、移徙、竖柱、修造、求财、交易、宴会、上书、献册、入官、伏罪、谒贵。经云：“天禽之宿是廉贞，万事为之福自臻，大将出师先报捷，封疆化雨及斯民。”加三四宫利为客，一宫利为主，四季吉，又为廉贞星也，主豫州分野。

开门为显扬之门，乾宫之使，其星六白，天心属金。乾者，健也，乾为天行健而不息，因对宫巽木受克而杜绝，造化终无闭绝之理，闭则复开，故谓之开门。开者，辟也，主旺于秋，庚辛申酉年月日时，将兵客胜，被围突出伏匿避难。来此门者，主封赐、进献、求请、谒取、吉庆等事；出此门者，或六里六十里有人执持酒食牵牛骑马，或紫衣阴人，或四十里遇相识之人应之。

开门宜求财、谒贵、上官、赴任、求名、应举、远行、商贾、嫁娶、造葬、移徙、开门、放水、导泉、穿井、行兵、辟地、开疆拓土，所向通达。开门驭八宫之气，以镇乾也。经云：“开门乾道利元亨，将兵远出震威声，凡百所谋无不吉，万里扬名获利行。”

天心星宜选将、出师、扬威、布阵、捣巢、破敌、展土、开边、求仙、纺道、合药、治病、入官、见贵、求名、移徙、商贾、远行、营建，秋冬吉，春夏凶，又为武曲星也，主冀州分野。

惊门为奸谋之门，兑宫之使，其星七赤，天柱属金。兑者，悦也，因对震宫而感动，故谓之惊门。惊者，骇也，主旺于秋，庚辛申酉年月日时。将兵主士卒有惊伤、败亡、攻劫之虞。来此门者，主惊走、失逃、诡诈、虚惊，凶逆之事；出此门者，行七里见大惊小怪之事，或阴人道路阻隔车伤马骤鸦鸣雀噪应之。

惊门宜捕捉盗贼、斗讼、恐惑乱众，虚诈诡谲、攻击伏兵，利于西方，凡百举事，忧祸随之。惊门驭六宫之气，以镇兑也。经云：“惊门出入心不安，明中说事审其端，宜获奸人谋异事，顺天掩捕不为难。”

天柱星宜固守、屯兵、修筑茔垒、训练士卒、安养锐气、修造、祭祀、隐迹、埋形，余事不宜，秋冬吉，又为破军星也，主雍州分也。

生门为通泰之门，艮宫之使，其星八白，天任属土。艮者，止也，天地生物之化育，不能终止，终止则复生，生而不息，故谓之生门。生者，育也，主旺于四季，戊己辰戌丑未年月日时，将兵从生门引兵而击死，百战百胜。来此门者，主进献、归投、吉庆等事；出此门者，行八里见贵人乘马或遇公司官吏之人应之。

生门宜兴兵、发令、上官、赴任、造葬、婚姻、入宅、归伙、求财、博戏、应举、求名、远行、商贾、交易、经营、修方，凡举百事所向，皆得。生门驭三宫之气，以镇艮也。经云：“生门仁德阳气生，惟宜百事好经营，上书献贡奇门吉，所向之星甚协情。”

天任星宜安邦、建邑、选将、出兵、婚嫁、上官、商贾、求谋、造葬、修方、应试、求名、谒贵，四时吉，又为左辅星，主青州分野。

景门为进奏之门，离宫之使，其星九紫，天英属火。离者，丽也，因兑坎水涵太阳日精，重明丽于天中，化生万物之故，故谓之景门。景者，大也，主旺于丙丁巳午年月日时，将兵量敌而进，破围突阵不凶。来此门者，主上书、索债、争婚、论讼等事，出此门者，或九十里九里见惊恐盗贼火光失物，或有风雨疾病中途逢劫，或见蛇火，或见罪人应之。

景门宜求贤、访士、上书、献策、受道、学业、觅职、求官。景门驭一宫之气，以镇离也。经云：“景门离九正当阳，上书献策出其方，突阵破围进士卒，于是随之道不祥。”

天英星宜面君、谒贵、上书、献册、干求、升擢、宴会，余事不宜。夏吉，又为右弼星也，主扬州分野。

八门临时断绝

开加乾（乾卦），若遇天心加于此宫，为伏吟之格，只宜访道、求贤、积粮、收获、练兵、藏宝、暗伏兵机、防守，诸事不宜；如有别星加于此宫，或三奇及格，万事大吉，合凶格则凶。

开加坎（讼卦），主贵人相扶，进益金宝，牛马之利，名成利遂，若合三奇吉格，尤吉；合凶格，凡事先吉，后有耗失，吉事减半。

开加艮（遁卦），凡事有耗失利，为客事宜迟，若合吉格、三奇，万事大吉，出兵大胜；合凶格只宜固守。

开加震（无妄），出兵利客，合三奇吉格，诸事大吉；合凶格，只宜固守。

开加巽（姤卦），出兵利客，若天心星加临此宫，宜捣巢、破敌，百战百胜，合吉格尤吉，合凶格名曰返吟，只宜散兵、赏赐、移营、迁徙，余事大吉。

开加离（同人），出兵利主，求名、官讼吉，合吉格、三奇尤吉；合凶格凡事迟吉，先举为强。

开加坤（否卦），出兵利客，诸事耗失，若合三奇、吉格，将兵战胜，诸事亦吉；合凶格，凡事迟吉。

开加兑（履卦），出兵主客俱利，合三奇吉格，战必全胜；合凶格，战宜计胜，凡事皆凶，先者利主刑伤。

休加坎（坎卦），若遇天蓬星加于此宫，为伏吟之格。战宜固守，凡事不吉，为宜开沟、养鱼、造酒、积粮、买鱼盐，迟则有利，若合吉格，凡事迟吉；合凶格，万事皆凶。

休加艮（蹇卦），出兵利主，求名、官讼吉，合奇吉格战则胜，凡事先难后易之象；合凶格战宜固守，百事吉。

休加震（屯卦），出兵利主，若合吉格、三奇，战必全胜，凡事吉；合凶格，战宜固守，百事不吉。

休加巽（井卦），出兵利客，合三奇吉格，战则大胜，万事永远吉祥；如合凶格，诸事半吉，战宜固守。

休加离（既济），若天蓬同临此宫，为返吟，战利客兵，大胜，又宜散粮、赏赐、放水、开沟、挖井、通渠；若合凶格，凡事不宜，如合别星吉格三奇，凡事半吉。

休加坤（比卦），出兵利主，若合三奇吉格，战胜吉；合凶格，凡事凶。

休加兑（节卦），出兵利客，若合三奇吉格，当用机胜，凡事亦利，永远亨通；如合凶格，诸吉减半，迟则祯祥。

休加乾（需卦），出兵利客，凡事先施仁义，后得吉祥，若三奇吉格，战胜、事利；若合凶格，战固守，诸事欠利。

生加艮（艮卦），若逢任星加于此宫，为伏吟，战宜固守，诸事不利，如别星加此宫合吉格，战胜吉；如逢凶格，精兵休动，吉事成凶。伏吟利开田、耕种、筑墙、塞路、填井、收货、积粮。

生加震（颐卦），出兵利主，若合三奇吉格，一敌百人，凡求有遇；如合凶格，战守皆凶。

生加巽（蛊卦），出兵利主，若合三奇吉格，百事大利，战必大胜；合凶格，诸事先吉后败，用兵须防危险。

生加离（贲卦），出兵利客，宜施仁义，以利诱之，若合吉格三奇，不战自退，化邪归正，凡事皆遂；若合凶格，凡为自损，有始无终。

生加坤（剥卦），如天任星加于此宫，为返吟，只宜散兵、赏赐，若别星加之，合三奇吉格，战利主客，全胜；合凶格，凡为不利，兵宜固守。返吟格只宜破土、崩墙、坏屋。

生加兑（损卦），出兵利主，贼必求合，事多进益，合三奇吉格，万事亨通，战则大胜；合凶格，凡事半吉，战宜固守。

生加乾（大畜），出兵利主，战得力，凡为有益，如合吉格三奇，尤吉；合凶格，吉事减半，徵兵勿举。

生加坎（蒙卦），出兵利主，宜施仁义，以计取胜，诸事先虚后实，，合吉格奇门，战必全胜，凡为大利；如逢凶格，凡事减半后凶。

伤加震（震卦），若天冲星加临此宫，谓之伏吟，只宜索债、求神、博戏、收货、积粮、捕捉、斩邪、伐恶，如别星加临合吉格，战利主，皆胜；合凶格，只宜固守，凡事勿求。

伤加巽（恒卦），出兵主客俱利，合吉格，战必全胜，凡事如心；合凶格，先吉后凶。

伤加离（丰卦），出兵利主，贼来投降，不动兵戈，奏凯而回，合凶格，先吉后凶，须防埋伏，凡事早为则利，迟有惊忧；合吉格，首尾皆吉。

伤加坤（豫卦），战利主，合吉格，弱兵为强，百战百胜；合凶格，凡为不吉。

伤加兑（归妹），若天冲同临此宫，谓之返吟，只宜散众、赏赐、伐木、脱货，合吉格，战利主；合凶格，凡事不宜。

伤加乾（大壮），出兵利主，合吉格战胜，凡事顺遂；合凶格，凡事无成，战宜收兵，迟则取胜。

伤加坎（解卦），出兵利客，合吉格战利，先举得胜，凡为皆遂；合凶格，凡事迟吉，战勿举兵。

伤加艮（小过），战利客，合吉格得胜，凡为亦吉；合凶格，凡事大凶，急宜防守。

杜加巽（巽卦），若天辅同临此宫，为伏吟，宜积粮、收货、窖珍、藏宝、逃避、种园、蓄果，若遇别星合吉格，战宜主客，利兵暗剿、诸谋、私计、暗图；合凶格，凡事俱凶。

杜加离（家人），战利主客，合吉格贼来投降，闻威自败，凡事皆遂；合凶格，战不利后，防有伏兵，诸事不宜，先成后败。

杜加坤（观卦），战利客，合吉格，凡为半吉，战宜先举得胜；合凶格，先胜后败。

杜加兑（中孚），战利主，合吉格，战必全胜，谋事亦吉；合凶格，百事成凶，精兵必败。

杜加乾（小畜），若天辅加临此宫，为返吟，宜回兵、散众、逃遁、赏赐、放脱，如别星合吉格，战为主，敌人闻威退避，然后进剿，凯歌而回；凶格，诸事凶。

杜加坎（涣卦），战利客，合吉格，战胜事吉；合凶格，战宜固守，凡谋多见虚花。

杜加艮（渐卦），战利客，合吉格，得胜，凡事先难后易；合凶格，战必败亡。

杜加震（益卦），主客利，战则胜，合三奇吉格尤吉，凡为亦吉；合凶格，防有诈兵埋伏，凡事成空。

景加离（离卦），若天英同加此宫，为伏吟，宜约谋、献策、遣使、破围、赏赐士卒、投师、授道、造炉、炼丹、修灶，如别星加之，合吉格，战主客俱利，以合取胜，百事亨通；逢凶格，战守待敌，凡为不利。

景加坤（晋卦），战利主，合吉格，化邪归正，贼自投降，诸事皆吉；合凶格，先吉后败，战宜固守。

景加兑（睽卦），战利客，合吉格，战必全胜，百事半吉，迟则全利；合凶格，始终无望，战只宜守。

景加乾（大有），战利客，合吉格，奏凯而回；合凶格，战损兵卒，凡事不宜。

景加坎（未济），战利主，合吉格，出战后举得胜，凡事吉；合凶格，百事无成，固守迟胜。若天英同加此宫，为返吟，宜散众、赏赐、打屋、拆灶。

景加艮（旅卦），出兵利主，战得利，凡为有益，合吉格尤吉；凶格减半。

景加震（噬嗑），战利为客，合吉格，征兵先举取胜，凡为小吉；合凶格，战宜固守，凡事勿行。

景加巽（鼎卦），战利客，合吉格，兵宜先举得胜，凡事先施仁义，迟则亨通；合凶格，战宜固守，百事不利。

死加坤（坤卦），若天芮同临此宫，为伏吟，宜耕种、筑墙、补路、开田、积粮、防守，如别星加此宫得吉格，战主客，以和取胜，凡事大吉；合凶格，凡事勿谋，兵勿动。

死加兑（临卦），战利主，合吉格，出兵后举得胜，凡为小吉；合凶格，防有暗昧，不可轻动，凡事先吉后忧。

死加乾（泰卦），战利主，合吉格，兵强战胜，谋为皆就；合凶格，战守迟利。

死加坎（师卦），战利为客，合吉格，兵宜先举取胜；合凶格，百事逢凶，所谋不就。

死加艮（谦卦），若天芮同临此宫，为伏吟，宜散粮、赏赐、开井、挖河，如别星加临合吉格，战利主客，以和取胜，凡事皆成；若合凶格，凡事不遂，战宜固守。

死加震（复卦），战利主，合吉格，精兵后举得胜，凡为半吉；合凶格，凡为无益，战宜迟胜。

死加巽（升卦），战利为主，合吉格，主兵大胜，谋为小吉；合凶格，百事俱凶。

死加离（明夷），战宜客兵，合吉格，征兵先举大胜，诸事迟吉；合凶格，战防失机，固守待敌，凡事无成。

惊加兑（兑卦），客主俱利，若天柱加临此宫，为伏吟，宜用捕捉、置货，如别星加临，合吉格，战宜计胜，凡事皆大吉；合凶格，战宜固守，百事勿为。

惊加乾（夬卦），战利主客，合吉格，必大胜，凡事昌胜，永远亨通；若合凶格，百事无成，战宜防守。

惊加坎（困卦），战利为主，合吉格，百战百胜，谋事通达；合凶格，战宜回兵，谨防奸细，百事无成。

惊加艮（咸卦），战利为客，合吉格，宜用计，凡事先施仁义，后必大利；如遇凶格，精兵勿动，凡为欠利。

惊加震（随卦），战利为客，合吉格，耀武扬威，百战百胜，凡事先难后吉；合凶格，战必大败，凡事不吉，若逢天柱同临此宫，为返吟，止宜散众、赏赐、入山、伐木。

惊加巽（大过），战利为客，若合吉格，大胜，凡事先难后吉；合凶格，凡事大凶，必大败。

惊加离（革卦），利为主，，合吉格，主兵全胜，凡事先难后利；合凶格，诸事不利。

惊加坤（萃卦），战利为客，合吉格，战宜机胜，凡事迟吉；合凶格，战宜固守，凡为皆凶。

以上诸星，须详生合休旺克害刑冲贵禄空亡，凡吉凶，各得其宜，活法变通阐而用之。

八门路应

休门三十逢阴人，身着黄蓝及碧青。

生门十五逢官吏，贵人着皂紫衣襟。

伤门三十逢争讼，凶人着紫血光腥。

杜门二十男女辈，绢褐随人从路行。

景门三十鸦噪鸣，官府相从六畜犉。

死门二十逢疾病，黄皂衣人宴会行。

惊门七里逢险阻，车马桥梁见失惊。

开门二十阴人至，贵人乘马紫衣巾。

三奇静应

日奇到乾，有黄衣人至，或缠钱之人来应。

月奇到乾，有披衣人至，或飞鸟成双来应。

星奇到乾，有执刀斧，或牵角畜之人来应。

日奇到坎，有皂衣人，或鼓吹音乐声来应。

月奇到坎，有执杖人，或黄白鸟西北来应。

星奇到坎，有抱小儿南来，或黑云飞起来应。

日奇到艮，有青衣人，或提铁器之人来应。

月奇到艮，有青衣人，或网罟鱼鸟之物来应。

星奇到艮，有文书纸笔，或小儿铁器来应。

日奇到震，有武士执刀枪，或鼓吹之声来应。

月奇到震，有网罟卖鱼，或游猎小儿来应。

星奇到震，有女人成双南来，或飞禽来应。

日奇到巽，有白衣赤马，或小儿戏打来应。

月奇到巽，有乐声，或喝诺，或南方惊事来应。

星奇到巽，有小儿乘牛，或南方黑云来应。

日奇到离，有病眼、病脚，或小儿骑牛来应。

月奇到离，有黄黑飞禽成群，或单飞来应。

星奇到离，有青衣人，或青鸟成群飞来应。

日奇到坤，有裹白披孝，或四方擂鼓声来应。

月奇到坤，有青衣人鸟鹊南北，或鼓声来应。

星奇到坤，有皂衣人，或担水黑禽飞来应。

日奇到兑，有女人三五，或鸟声飞鸣来应。

月奇到兑，有执杖人东来，或小儿鸣声来应。

星奇到兑，有文书纸笔，或打鱼黄禽来应。

三奇临宫吉凶格

乙为日奇，到震为日出扶桑，有禄之乡，又贵人升殿，吉，又云升殿归，行兵奏凯，万事皆合。

临兑为白兔游宫，又为玉女藏威，凡事迟得吉，退隐安稳，行兵主客大败。

临巽为金乌乘风，又玉女降神，凡百事皆吉，战斗必得胜。离为金乌，当阳吉，又长生之乡，凡百事皆显阳。

临坤为金乌损日，凶，又为玉女入墓，凡百事暗昧，有为必阻逆。

临乾为金乌入林，受制，凶，又为玉女朝天，百事大吉，军令宏宣。

临坎为金乌饮泉，吉，又为玉女旺乡，父母之地，凡事皆吉昌。

临艮为金乌步青云，吉，为玉女升堂，帝旺之所，凡事安康。

丙为月奇，临离南，为离火旺之地，又为贵人升殿，吉，又为临帝旺之宫，登台命将，凡百事皆吉也。

临震为月入雷门，吉，又为奇临雷霆之乡，父母之邦，事是贞嘉。

临巽为火行风起，吉，又为临有禄之乡，火入风门，此得吉之助也。

临坤为子活母腹，吉，又为子孙之宫，威德收藏，凡事皆益，主事迟缓。

临兑为玉兔折足，又为阳入阴宫，和合之象，诸事可暗图也，亦主迟延。

临乾为奇神入墓，凡事迟阻，只宜暗图。

临艮为玉兔入舟，又为凤入舟山，长生之位，平敌凯还，万事大吉。

临坎为火入水池，凶，水火相克，凡事主损伤也。

丁奇时，下临丁，出幽入冥，至老无刑，临险不惊。丁为玉女，三奇之中，此星最灵，凡隐匿、逃亡、绝迹，当从天上六丁方出入，人皆不见，故曰出幽入冥，吉。

临兑为天乙贵人升丁酉之殿，又为长生之方，火德流辉，无晦而光明也。

临震为光耀通明，吉，又为玉女入雷门，事事多妄惊，难于收拾也。

临巽，玉女临帝旺之所，万事皆亨通也。

临离为豪气乘旺，又为得禄之乡，百事逢之，利名显阳。

临坤为玉女游地户，吉，凡事暗地图谋必胜。

临乾为玉女游天门，吉，三奇斯为贵，其福利自得也。

临艮为玉女游鬼门，凶，又为入墓，固守无忧，宜埋伏取胜。

临坎为朱雀投江，凶，逢壬癸更甚，玉女收藏，宜于安静。

三奇路应

乙奇遇生门，路逢雨鼠斗。

乙奇遇休门，路逢扛木人。

乙奇遇开门，路逢红衣及公吏人。

丙奇遇生门，路逢患眼或斗争。

丙奇遇休门，五十里鼓乐声。

丙奇遇开门，路逢执杖老人或哭泣死伤应。

丁奇遇生门，路逢鹰犬采猎人。

丁奇遇休门，路逢皂衣人。

丁奇遇开门，路逢执杖小儿。

三奇会门克应

日奇会生门，宜上官赴任，应举、嫁娶、破土、立卷、安葬、竖柱、上梁，有白鸟、风云、微雨、车马来应，主子孙超盛富贵。

月奇会休门，宜上官赴任，应举、嫁娶、破土、立卷、安葬、竖柱、上梁，酉乌鸟、风云、白鹤应之，主子孙富贵。

星奇会开门，宜上官、赴任、嫁娶、破土、立卷、安葬、竖柱、上梁、入宅，有大车乘小车，白云盖塿应之，子孙荣贵。

三奇会使克应

乙奇会天蓬生门乙庚日时，雷霓现二鸟，应暮风一阵，应之大利。

丙奇会天芮休门贾己日时，鹤鹏二人乘马来应，大吉。

丁奇会天英开门戊癸日时，乌鸟白项雷鸣，大利。

十干克应

时干克应有玄微，一一皆从时上推。

六甲贵人端正好。

甲为天福吉有余，阴日青衣妇人，阳日青衣男人，应三年内得天禄，大吉。

六乙僧道九流医。

乙为天贵，主高贤，阳为贵人，阴为僧道。

六丙飞龙见赤白。

丙为天威，行逢骑赤白马人着青衣来应。

六丁玉女好仪容。

丁为玉女，阴日女子物色，阳日大女人，二十七日有进古气。

六戊旗枪并锣鼓。

戊为天武，阳日锣鼓，阴日亲友歌乐，年年得武人财宝。

六己黄衣并白衣。

己为明堂，阳日黄衣人，年内得贵人；阴日白衣人，一男一女。

六庚丧服并兵吏。

庚为天刑，阳日见兵吏，阴日见孝子、白衣人，四十九日有贵人交字来应，主见斗打人。

六辛禽鸟并飞鸦。

辛为天禽，主飞禽，阳日白衣人，一年得财宝。

六壬雷霆雰霏雨。

壬为天牢，千里雷霆，阴日皂衣人，阳日白衣人、女抱瓶，主七十日内进人口。

六癸孕妇喜欣归。

癸为天藏，阳日捕鱼人，阴日孕妇归，六十日得铜镜。

十干加时断

天盘六甲同六戊，加地盘戊者，谓之伏吟，凡事淹蹇，守旧为吉（又曰青龙入地，养威蓄锐）。

戊加乙，为青龙合灵，门吉事吉，门凶事凶（又曰青龙入云，利见大人，若遇三门，出兵全胜，主客皆利）。

戊加丙，为青龙返首，动作大利，名利皆亨，若逢迫墓、击刑，吉成凶（又曰青龙得旺格，分主客用之）。

戊加丁，为青龙耀明，宜谒贵、求名利，皆遂，若值死墓，招是招非。

戊加己，为龙神相亲，凡事有神助。甲加己，为贵人入狱，凡占公私皆不利（又为青龙相合）。

戊加庚，为直符飞宫，吉事不吉，凶事不凶，又为太白登天门，休囚门制，祸临身（得令之时，皆有成就，须分主客）。

戊加辛，为青龙折足，若吉门生助，尚可谋为，若逢凶门，主拐带、失财、有足疾。

戊加壬，为龙入天牢，凡占一切皆不利，门制更加凶，三门合，唱奏凯归（又为青龙破狱格）。

戊加癸，为青龙入华盖，利于为客，门制多伤，门吉招福（又为青龙相合格）。

天盘乙加甲，为奇入天门，万事皆旺，三门会合，吉，门逢凶迫，不利。

乙加乙，为日奇伏吟，不宜谒贵、求名，只宜守分安身，合生则吉，合克则殃（又奇中伏奇格）。

乙加丙，为奇顺吉格，门吉，迁官、进职；门凶，主夫妻离别（奇蔽明堂，云遮其光，诸事暗昧，后必吉昌，得门为良）。

乙加丁，为奇仪相佐，文书事吉，百事可为（又为奇旺太阴，利主前征，行师全胜，四海安宁）

乙加戊，为奇入天门，与甲同断（又万事光明，三门若合，奏凯回营）

乙加己，为日奇入雾，被土暗昧，门凶更凶（又为月入地户格，为客大利，为主欠利）

乙加庚，为太白奇合，万事可为，若宫门相合，尤吉；门凶稍逊。

乙加辛，为青龙逃走，奴婢拐逃，六畜损伤（三门合，利主；三门制，吉变凶；门宫相生，永远吉祥）

乙加壬，为日奇入地，主有悖乱之事，官讼是非（作事主虚张，凡为皆不实，三门合，利客）

乙加癸，为奇临华盖，宜遁迹、修道、藏形、避灾难，吉（奇入地网，客兵亨，主兵暗昧，路迷程，作事狐疑，难进步，三门相合，百事成）

天盘丙加戊，为鸟跌穴格，百事谋为皆吉（又曰奇门相生，利主兵征，三门相合，永远亨通）

丙加乙，为日月并行，公私谋为遂心（又曰三奇当阳，主客兵强，出兵破敌，贼必投降）

丙加丁，为星奇逢朱雀，贵人文书吉利，常人平静（又曰三奇相至格，各有旺墓宫，凡为一切事半实半相侵，三门合和，喜事欣欣）

丙加丙，为悖格，主客相伤，诸事逆理，不吉，出入往返，战败自伤。

丙加己，为丙悖入刑，公私不利，吉门尚吉，凶门转凶（又曰奇神入墓格，凡为事不成，战宜收兵，万事迟亨，又鸟跌穴格，战利主客，求谋遂意，又为奇入明堂）。

丙加庚，为荧入太白，主门户破财，盗贼耗失（又曰荧入白，战利客，诸事难，宜守旧）。

丙加辛，为奇神相合，谋事可成，名利称心，万事大吉（又为飞鸟跌穴，断同前法）。

丙加壬，为奇入天罗，为客不利，是非颇多（又曰奇神逢时格，狱人主逃亡，又为神奇游海格，求名、官讼吉，战利主兵）。

丙加癸，为奇逢华盖，凡事多暗昧不明，迟则名利兴。

天盘丁加地盘戊，为青龙得光，官主升迁，常人咸吉，凶恶不起（玉女乘龙格）。

丁加乙，为人遁格，贵人加官进爵，常人主有婚姻财喜，谋事吉，王室有宠光（又为玉女奇生格）。

丁加丙，为星随月转，贵人越级超升，主客皆利，诸谋遂心，三门合，享太平（奇神合明格）。

丁加己，为火入勾陈，主有阴私之事，谋为皆不利（又曰奇神相合，阵唱凯歌，凡求如意，凶散吉多，又曰玉女施恩格）。

丁加丁，为奇合重阴，主文书即至，诸事可谋，谨慎勿惊（阴人牵绊，内助无心，三门若合，暗计可行）。

丁加庚，为悖格，主文书阻隔，谋为难就（又为玉女刑杀格，凡事强图而反覆）。

丁加辛，为朱雀入狱，罪人释囚，求谋不遂（战利客兵，求谋事不成，门制多凶，三门相合，战讼尤亨，阴人暗助，事遂心情，又为玉女伏虎格，诸事艰难）。

丁加壬，为奇仪相合，百事有成，贵人辅助，讼狱公平（三门若相遇，永远福祥增，又曰乘龙游格，万事俱吉，又为得使格）。

丁加癸，为朱雀投江，文书音信主有沉失，谋为不利（主客不利，家国有咎殃，惟官事求名，吉，战利为客，又为得使格，断同前）。

天盘己加地盘戊，明堂合青龙，万事得吉祥，谋为皆遂意，门吉事吉，凶反。

己加乙，为奇入地户，凡事多暗昧难图。

己加丙，为火孛入地户，阳人有相害之事，女人有被淫之占，凡为不亨，遇回首可得安康（又为地户埋光格）。

己加丁，为星奇入墓，凡事宜缓谋，词讼主先直后曲（客兵胜，伏兵亨，又为明堂贪生格，主客皆宜）。

己加己，为玉堂临地户，百事不遂，战宜固守，灾祸不侵（又为明堂重逢格，进退不决之象）。

己加庚，为玉堂逢太白，谋事祸来侵，兵休，举动守固安宁（又为明堂杀格）。

己加辛，为游魂入墓，人鬼相侵，凡事宜谨慎（又曰玉堂入天庭，战利客兵征，诸为有进益，六合喜盈盈，诸事喜悦）。

己加壬，为地网高张，凡事不吉，灾凶更深，固守为亨（又为明堂被刑格）。

己加癸，为玉堂逢天网，凡事一切宜守旧为吉，占词讼有囚狱之灾。

天盘庚加地盘甲，为太白天乙伏吟，百事不可谋为，凶。

庚加乙，太白和合，谋为大吉，主客兵全胜。

庚加丙，为太白入荧，占贼必来，为客进，为主破财，万事不吉（又曰奇逢墓地，贼来害丙，临旺地，主兵征）。

庚加丁，为凡事无一就，门制害非轻，星奇被格，侵战固守无惊（又为太白受制格）。

庚加己，为刑格官司，遭重刑，诸事有阻遏，三门合，亦非亨。

庚加庚，为太白同宫，官灾横祸，凡事皆凶（又为太白重刑格）。

庚加辛，为向虎干格，远行不利，诸事有殃（又为太白重锋格）。

庚加壬，为小格，又为上格，主远行失迷道路，音信阻嗟，百事敛踪为吉。

庚加癸，为大格，占行人立至，占官司立止，占产子母有伤（又为太白中刑格，诸事不宜，图谋反害）。

天盘辛加地盘甲，为困龙被伤，官司、破财、缺损，惟宜守分（又为龙虎争强格，谋求不遇）。

辛加乙，为白虎猖狂，家败人亡，远行多殃，船车多伤，诸事不吉，不就。

辛加丙，为合孛，荧惑出现，谋为主亨利（又为天庭得明格，万事大吉，求谋皆就，得回首，凡为吉庆）。

辛加丁，为狱神得奇，经商或倍利，囚人逢赦宥，凡事主惊忧（又为白虎受伤格，有使无终）。

辛加己，为入狱自刑，诉讼难伸，凡为主破败，暗地受灾殃（又为虎坐明堂格，诸事虽吉，费用后益）。

辛加庚，为天狱自刑，凡谋不利，不可强求（又为白虎逢太白格，诸事反覆，争论不定）。

辛加癸，为伏吟天庭，谋望费心，虽合，兵不可征（又为天庭自刑格，为事自破，进退不果）。

辛加壬，为蛇入狱，主争讼不息，先动失理，三门合和，固守安宁，凡为不利。

辛加癸，为天牢华盖，日月失明，门逢克制，主有乖张（又为虎投罗网）。

天盘壬加戊，为小蛇化龙，凡事多耗散，合三吉门尚可谋为（又为青龙入狱格，诸事有始无终）。

壬加乙，为奇神游海，为事无定，占孕生子，一切犯空亡凶（又为日入九地格，凡为不利）。

壬加丙，为水蛇入火宫，刑禁络绎不绝，万事不通（又为天狱伏奇格，得回首反吉）。

壬加丁，为玉女合狱神，求谋贵人亲，主客威声震（又为太阴被狱格，诸事有阻，谋事暗昧）。

壬加己，为天狱入地户，破败又刑冲，诸般休妄动，守斯可无凶（又曰天地冲刑格）。

壬加庚，为太白犯格，凡为难进，词讼公平（又为天狱倚势格，凡为耗费，迟吉）。

壬加辛，为白虎犯格，求谋万事门制祸尤速，门生免祸侵。

壬加壬，为天狱自刑，凡为无就，萧墙有祸惊，诸事破败。

壬加癸，为天狱逢天网，凡事切莫为（又为阴阳重地格）。

天盘癸加地盘戊，为天乙会合吉格，生财喜，婚姻吉，人攒助成合，若门凶刑迫，反招官非（癸加戊为青龙入地格，宜私谋）。

癸加乙，为蓬星华盖，贵人禄位，常人平安，战利主（又为日沉九地，诸为有益，迟吉）。

癸加丙，为华盖孛师，贵贱逢之，上人见喜，凡为后吉，战利客（凡为阻滞，百事忧惊）。

癸加丁，为腾蛇妖躥，文书官司，大禁莫逃，三门若相合，谋为得半祥。

癸加己，为明堂入天藏，占信主阻滞，求谋多破败，得门吉可为。

癸加庚，为大格，凡谋事无成就，吉事定成空（又为天网犯冲格）。

癸加辛，为网盖天牢，占病、占讼凶，门吉尚吉，门凶尤甚，兵利客（又曰华盖受恩格，先为后益）。

癸加壬，为天网逢天狱，凡为惹祸速，不利行军。

癸加癸，为天网高张，行人失伴，病讼皆伤，诸事不宜（又为天网重张格，凡事自败，宜守旧）。

以上吉凶诸格，须详推主客生旺衰墓，日时干支门宫得令失令，生克之理用之，方得奥妙。

十干吉凶断

时加六甲，一开一阖，上下交接（时下者，旬首加地盘，占时也，时下得甲申为伏吟之类，余仿此）。

加阳星为开时，百事吉；加阴星为阖时，百事不利。

时加六乙，往来恍惚，与神俱出。时下得乙奇，凡攻击、行来、逃亡，宜从天上六乙出，为日奇相随，恍惚如神，人无见者，故曰与神俱出。六乙为蓬星，又为天德，百事利，求利得，移徙、入官、市贾、嫁娶吉，若将兵，大胜，所向获功，不可遣怒，行鞭扑之事（凡六乙之时，看天盘上乙奇所临之宫为天德，此时客胜，宜和作营垒。六乙之下，以安军鼓者也）。

时加六丙，万兵莫往，王侯之象。时下得丙为月奇也，凡攻伐，宜从天上六丙出，与月奇相遇，又丙为明堂，闻忧不忧，闻喜则喜，入官得迁，商贾有利，将兵大胜。又丙为天威，宜上号令、迁徙、入宅、归伙，万事大吉。

时加六丁，出幽入冥，到老不刑。时下得丁为星奇，又为玉女，宜安葬、藏匿之事。若随星奇从天上六丁而出，入太阴而藏，敌人自不能见，利请谒、嫁娶、入官、市贾、百事皆吉无凶，若用兵主大胜。又六丁为三奇之灵，行来出入，宜从天上六丁所临之方出，百事吉利（丁，木火之情，化而成金，凡征战、谋为等事，利于暗计，私约交通）。

时加六戊，乘龙万里，莫敢呵止。戊为天武，从天上六戊而出，挟天武入天门，百事皆吉，逃走亡命远行万里无所拘止，又宜发号施令，诸恶伐罪，谋大事（加本旬直符得反首跌穴得使之时，凡征伐，不战自退，任自求请，万事大吉；犯刑冲凶格，大凶）。

时加六己，如神所使，出被凶咎。己为地户，又为六合，宜隐谋私密之事，不可表章暴露，强为之必获凶咎，入官、嫁娶、造作，大段用事皆凶，只宜市贾，将兵必弱（凡六己之时，看天盘上甲戌己所临之宫为明堂，此时用兵乃上将所居之地，宜隐伏，并偷营、劫寨，利为阴私秘密之事，小人利以亡命惊走）。

时加六庚，抱木而行，强有出者，必有斗争。庚为天狱，又为天刑，出被凌辱，市贾无利，入官、嫁娶，百事皆凶，将兵客死主胜。

时加六辛，行逢死人，强有所作，殃罚缠身，辛为天庭，不宜远行、诉讼、决刑狱、嫁娶、市贾、入官，不可间疾，诸事不利，将兵主胜客死。

时加六壬，为吏所禁，强有出入，非祸相邻。壬为天牢，不可远行，入官、问疾、移徙、嫁娶、逃亡，百事皆凶，此时用事，必有仇怨，为吏所呵，不可举兵，只宜严刑狱、平诉讼。

时加六癸，众人莫视，不知六癸，出门即死。癸为天藏，宜求仙、远遁、绝迹，从天上六癸所临之方而出，则众人莫见，不宜市贾、入官、迁除、嫁娶、移徙、入室，问疾病者重，又宜扬鞭扑之事，故云﹗“九地之下，利以逃亡；六癸之下，利以伏兵、逃亡、隐形也。”临一二三四五宫可以隐，临六七八九宫谓网遏，人不可以隐也。此时将兵主胜，百事皆凶。

八卦克应

乾，为官长，为老人，为病人，为僧，为公门人，为马，为孝服人。

坎，为渔人，为水夫，为乞丐，为猪，为鱼，为盐，为油，为水。

艮，为童子，为山人，为猫，为犬，为砖石。

震，为龙，为雷，为雹，为鼓声，为术士，为商人，为舟子，为木匠，为笔客。

巽，为风，为女人，为鸡鹅鸭，为道士，为秀才，为柴薪，为竹器，为花木。

离，为妇女，为炉人，为患目人，为红衣。

坤，为老妇，为农夫，为裁缝，为乐人，为戏子，为医生，为牛，为布帛，为食物，为药饵。

兑，为少妇，为尼妇，为羊，为响声，为歌唱，为口舌。

地支克应

子，为小儿，为妇女，为渔人，为舟子，为染匠，为蛇。子乘元武，为盗贼，为水；乘蛇为轻狂妇女，为菜，为青菱，为菜油，为螺蚬；乘龙为笔。

丑，为耆老，为故旧，为库书，为耕牛，为尼姑，为秃头人，为大腹人。

寅，为官员，为公吏，为儒者，为祝子，为书客，为胡须人。

卯，为童稚，为舟子。乘朱为牙行人。

辰，为凶徒，为方僧，为猎人。乘虎为徒人；乘元为网罟；乘蛇为鱼；乘勾为缸。

巳，为画师，为匠工，为远客，为庖人，为少女，为师姑，为炉冶人，为扇子，为花朵。乘朱为印，乘虎为弓努。

午，为马夫。乘龙为官员；乘蛇为妇女，为旌旗；乘勾为武官；乘虎为患目人。

未，为农夫，为乐人，为戏子，为裁缝，为寡妇，为媒婆，为师巫。乘勾为牵羊人、为柳；乘龙为医生；乘朱为橘。

申，为贵人，为铜锡匠，为剃头人。乘龙为僧人，为铜钱；乘勾为缉捕人；乘虎为猎人，为箭，为绵絮。

酉，为妇女，为银匠，为佛婆。乘元为娼妓，为酒保；乘虎为孝服人，为锣声；乘朱为鸡为鸭鹅。

戌，为犬，为猎人，为狱吏，为军卒，为僧人，为聚众。乘蛇为菊花；乘虎为铁器；乘元为螺。

亥，为卖鱼人，为挑水人。乘虎为屠宰人，为梅花；乘元为雨伞，为蓑笠；乘蛇为绳索，为猪秽；乘龙为图画，为幼孩；乘朱为猪；乘元为蛇，为乞丐，为龙，为鱼；乘朱元虎蛇为哭泣；乘勾虎蛇为链锁。

八神吉凶主断

九天，乾金之神，其神性刚而好动，所主者，名正言顺之权，伸其令而无阻，至吉之神，得门得奇万福毕集，不得奇门，而畏凶墓。所临之宫，主有显扬之事，高尚之人，武旺之事，不忿之事，天神之象。

九地，坤土之神，其性情柔顺，主虚恭之事，亦操生杀之机，半凶半吉之神，畏克制入墓。所临之宫，主有田土之事，平陆之人，安逸之兆。

元武，水神，其神性好阴谋贼害，专司邪昧、鬼昧、逃亡。所临之宫，主有盗贼之事，偷窃之人，走失之事（又云天盘元武出现，主远方贼恶，地盘乘元武，主本处有人暗劫，宜防之）。

白虎，金神，其神好杀，专司兵戈、杀伐、道路等事。所临之宫，主有丧亡、疾病、词讼、口舌、伤生之物。临死门惊门皆凶。

朱雀，火神，司文明之机，执文书、印信、口舌、文职，得地则有文书、印绶之喜；失地则有口舌、是非、挠舌之凶。

勾陈，中央土神，其神性顽，专司田土、争讼、词讼、勾连之事，其神凶顽，不可趋向也。

螣蛇，火神，其神性柔而口毒，司火光、怪异、惊恐、梦寐、妖邪、蛊惑之事。所临之宫，主有怪异之事，火盗之惊，相生为阴私之利，相克为阴私之害。临景门主烛火，临惊门主灾害。

太阴，金神，性隐匿，专司隐匿、暗昧、欺瞒、妾妇之事。所临之宫，主有阴私之事，妇女之非，相生者吉，相克者凶，生合者，主得阴人之利，相克者，主有阴人之害也。

六合，木神，其神性和平，专司交易、和合、婚姻、牙媒之事。所临之宫，主有会合之事。加景门主酒食或遇僧道艺术之应。

直符，木神，为九星领袖，到处百恶消除，万善并集，至吉之神，畏庚金，忌入墓。所临之宫，主有委用之事，管理之美，必有贵人照临任用也。

六仪所主克应

甲子，为阳人，主鱼盐虾蟹之类，茶酒河潦泉溪之处，黑色之物，有土为阜，宅园、蛇鼠之类。

甲戌，为阴人，主田地、宅基、土器之类，黄色之物，犬狼之畜，生为大粮之进，克为大粮之出。

甲申，为阴人，主金石刀剑银钱之属，炭洞之处，猿猴白色之物，有惩治之难。

甲午，为阴人，火箭、文词、炉灶之类，红色之物，首饰之物，猪马之畜，火烧之难。

甲辰，为阳人，主田宅、高阜、土器、蛟龙、黄色之物、道路、（在天为雨）在地为水，主牢禁之灾。

甲寅，为阳人，草木山林瓜菜之物，虎猫之兽，蓝色之物，在天为雨，在地为水，有罗网之灾。

以上凡逢亥丑卯酉未巳等日，可以类推。

吉格变体备考

天遁。丙生六丁。丙生六戊。

地遁。乙奇九地临坤。

人遁。乙生九天。

神遁。以开天心。

鬼遁。乙开九天。丁生九地。乙开九地。

风遁。乙休地辛。

云遁。天辛三吉门临地乙。

龙遁。乙休临癸。

虎遁。丙生临地辛。乙生地辛。

交遁。乙生地丁。

武遁。丙开六辛。

奇门得禄格。甲加寅、乙加卯之类。

奇门遇贵格。甲戊庚加丑未之类。

奇仪格。甲寅癸加戊之类。

日月合明格。乙奇开休生加丙。

奇临支马格。甲子辰加寅之类。

虎符格。甲寅癸加丁合三吉门。

龙符格。甲辰壬加丁合三吉门。

龙凤呈祥格。丁乙相加六符头也。

阴阳化气格。丁甲相加。

交泰格。乙加丙。

天地合德格。戊加己合三吉门。

三甲合格。日辰直符正时俱甲合奇门。

凶格变体备考

奇凶格。庚加丁。

二龙野战。甲乙相加。

青龙困顿。甲戊相加。

二虎争雄。庚辛相加。

白虎遭迍。庚壬相加。

羊入虎格。壬加庚。

太白天乙格。庚加戊即飞宫伏宫格也。

太白同宫格。上庚加下庚。

三奇制格。乙临乾、庚辛丙丁临坎壬癸。

勃格。天丙加地丙。

符冲格。天盘甲子加地甲午之类。

野战格，庚加当旬使门。

破冲制异格。庚丁、丙壬相加。

刑盗同气格。庚加癸、丙加己。

火投水池。丙丁加坎。

木入金乡。乙临六七宫。
