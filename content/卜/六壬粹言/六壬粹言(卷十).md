# 六壬粹言 - 卷十 指南汇笺二

经商第五

欲卜经商何术善，交车相合吉无疑。贵坐生合求谋遂，墓作华关动不宜。

交车相合，谓交互六合也。要得长生财爻为吉。如带刑冲克害墓脱，仍凶也。贵临年命谓之坐，如六壬日昼占，巳乘贵人加申，占人年命在申是也。贵生年命谓之生，如六丙日昼占，占人年命乘寅卯，为夜贵所生是也。贵与年命作三六合谓之合。如六庚日昼占，占人年命处乘子，与丑贵六合，乘巳酉与丑三合是也。如贵人与年命上神刑克冲达，则不吉。华盖者，如丙寅丙午丙戌日干上戌为华盖作墓也，关神春丑顺四季，如庚辛日春占，干上丑为关神作墓也。

干财支墓旅程苦，病符遇生旧更新。两贵夹拱生涯遂，禄神乘旺莫纷更。

干财支墓，如甲子日三传辰午申，乙酉日三传丑戌未，主贩商失本，在路阻程。病符，如壬申日，干上申，酉年占为病符，作日干之长生，主旧事再新。两贵夹拱，详仕宦门。禄神乘旺，如六乙日干上卯为旺禄，春占又为旺气，然只宜静守为吉。如要动，则变为罗网煞而有凶也。

无处逃生最不吉。同类相争难为力。末助初财暗助多，交车相加彼我益。

无处逃生，如丁亥日昴星，三传午戌寅，初禄旬空，中为日墓加干，末虽长生，奈日乘蛇而夜乘虎，惊危盗窃，无逃生之处也。同类谓干支，如戊辰日三传亥寅巳，干支同争一财，财何能有？末助初财，如甲辰日三传戌申午，末传午生戌财。交车相加，如辛丑日，干上子为支财，支上卯为干财是也。

日干逢空赤贫断，绝财逢旺白手成。生气青龙忻迭迭，常乘财印喜盈盈。

干神空亡，如辛未日戌空，即辛空是也。绝财逢旺，谓财坐绝乡，却乘时令之旺气，如辛丑日三传卯戌巳，卯为日财，加于申之绝地。春占卯为旺气，主白手成家。生气青龙，谓龙乘生气，加干支上也。如六丙日干上寅夜占乘龙，三月为生气，乙未日支上巳，日占乘龙，六月为生气是也。或龙乘天喜亦吉，常乘财印见婚姻门。

舍损就益方有获，明生暗克最支离。恩多怨深无终局，人甘自苦复何为。

舍损就益，如甲辰日干上丑为财，奈坐旬空，支上卯为旺禄，又与辰作六害。凡占即宜弃此而就三传子亥之生戌土之财，方有所获也。明生暗克，如庚寅日干上巳支上亥，各乘长生气，乃交车反作脱气，是明虽受生，暗却有损也。恩多怨深，如乙未日三传午丑申，干生安装，是恩也。初生中，中生末，末克日干，是反成仇怨也。主我去助人，人所伤我也。人甘自苦，如辛丑日干上酉与戌六害，支上子与丑却作六合，甲戌日干上酉作日鬼，支上巳反生其支神，此为自身煎熬，他人逸乐也。

不受福德本折耗，空财遭劫更堪伤。暗财临命宜居积，命被财伤争斗防。

不受福德，如壬寅日干上申，支上亥，干神虽受申金之长生，却加于支而为其所脱耗，主张本营生，必多亏折。劫煞见考试门。如财神空亡，更遭劫煞内战，本必大亏。如丙子日，干上申，日财空亡，下临巳，又为支之之劫煞所克，是也。暗财，遁干之财，如丁卯占人命上乘午，遁干见庚是也。财伤年命，如丙子日以申酉为财占人年命上乘寅卯为财神所伤。

日禄空亡改业宜，长生无气鬼何忌。四课源消最不佳，一旬周遍多如意。

日禄空亡，如辛巳日干上酉旬空，旺禄既空，不宜坐用。须要弃禄而就三传卯寅丑之财。别谋改业，以致兴旺为妙。长生无气，如甲午日，干上亥为长生，夏占于月令无气，得发用申金生其亥水。则鬼亦无忌也。四课源消，见考试门。一旬周遍，谓旬首旬尾俱见干支上者，如辛丑日，干上卯为旬尾也，干上午为旬首，乙丑日干上子为旬首，支上酉为旬尾是也。

天财临命庆亨丰，二破相加财命物空。元武持刀遭劫盗，空亡脱气益贫穷。

天财，正月起辰顺行六阳神，如加日干年命上最吉。二破者，岁破月破是也。经云，“岁破加临月破中，上下相逢财物空”，如巳年寅月己未日申时亥将占，亥加申发用，亥为岁破，申为月破，是也。元武持刀，谓元武金煞克其干支也。如乙巳日三传酉巳丑，昼占酉乘武克干是也。空亡脱气，如癸丑日，干上寅，本是脱气空亡，那更三传寅卯辰，而癸水生其脱空，虽有千金，亦不周其所用，如日占乘元尤甚。

财乘旺蛇乃贱货，元神生日有私财。天空并喜经营吉，常贵相逢得意来。

蛇乘财神，加临日辰得旺相气。必因贱货而获财。元武作生干之神。旺相有气，宜求财于阴私中，如克日主失脱，更应防盗，或有小人脱赚之事。如不克日亦无妨。天空，主市井之神，更遇财星或天喜者，可营运经商，太常为财帛之神，如居贵人位上发用，必获财。

日辰皆吉主客利，巳亥丁马远行藏。类神旺相货宜制，龙为长生是客乡。

辰为主人，日为客，俱以旺相为吉。休囚为凶。亥为天头。巳为地足。如课传见巳亥乘丁马，主求财远方，如六处见游神更的。欲占制货，须观类神，如子为脂粉簪环，丑为谷米、斗斛，寅为医药、桌椅，卯为竹木、舟车，辰为药材、网罟，巳为弓弩、炉冶，午为羽毛、鞍马，未为衣服、食物，申为金银丝絮，酉为珠玉、铜镜，戌为纽械、瓦器，亥为丝绳、图书，贵人为珍珠、钗钏，蛇为豆麦砖瓦，朱文收羽毛，合木匣盘盒，勾皮革瓦器，龙图书文章，空壶瓶幡幢，虎铜铁骨器，常丝帛酒谷，元鳞甲笔墨，阴布帛刀尺，后稻豆丝麻，余例推心置腹。如类神与日辰生合，更得旺相吉神，或见成神，其货可居。至交易所宜之方，则神龙长生驿马等神加临之地而往可也。

传进当进退间止，互相罗网致愁多。受生互生方有益，逢冲逢比必蹉跎。

进行退止，得进茹进间则宜进，得退茹退间则宜止也。互相罗网，如癸未日，干上申为支网，支上寅为干罗，主我欲网罗人，人已网罗我也。受生者，如乙亥日，干上亥，支来生干，主占上门助我。不劳其力。就生干，如庚辰日，支上申，干加干而就生，主就彼受生。凡事有益。冲者，谓返吟课，俱是冲神是也。比谓比肩也。

求财第六

求财最要视青龙，旺相相生在六宫。斯神入庙喜愈喜，折足逢时财帛空。

龙为财帛之神，六宫，为初末干支年命也。如龙乘旺相气，临旺乡，与日辰相生，或作三六合必获财。如六戊日，干上午，昼将乘龙生干，夏占又为旺气是也。又龙生本命，主获财。如克本命，主破财。庙谓本爱，经云，吉神入课喜愈喜也。如六丙日，干上寅夜占乘龙是也。折足谓龙乘申酉为用也。如丙辰日三传寅未子，夜占寅乘龙，加酉发用是也。

求财又要视三财，命上干支仔细排。合局生干彼此助，天心作合利名谐。

三财，干财支财命财也。戊申日亥命人春占，干上子，支上卯，命上午是也。木火又为旺相气，求财必然大获。合局生干，如甲乙日得水局之类是也。天心作合，见考试门。

财须分别外与内，最忌是与鬼耗会。日财临命财可求，天将伤财财物退。

日财临支二课，为外财入内主获财。如丙戌日三课酉四课申是也。支财临日二课主出财。如己巳日，一课申，二课酉是也。又支财外出，亦有吉凶之分。如得旺禄子财与我生我之神，俱吉。如为脱气则凶。鬼者日鬼，耗者大耗小耗也。大耗即岁破，大耗后一位为小耗。如子年用午，巳年用亥是也。如丙子日三传申辰子，申为日财，坐子水日支之上为脱耗。或于午年占，子为大耗，未年占，子为小耗。主财不可得，反有所费。日财临命，如丙丁日，命上乘申酉之财是也。（日克命上神为财，命上神克日凡事不顺）。天将伤财，如六壬日，干上午为财，昼夜占上乘后武，为天将所伤是也。

顺克非凶递生吉，支扶将助并为良，财来就人利最好，财乘遁鬼有灾殃。

顺克者，如庚辰日三传寅未子，干克初，初克中，中克末是也。主求财大获，此外尚有乙酉日三传未子巳，乙亥日伏吟三传辰亥巳。两课递生者，如庚寅日三传申亥寅，初生中，中末末之财爻是也。支扶者，如丙戌日干上申为财，得支上丑土助之是也将助者，如六丙日三传酉丑巳为财，夜占得贵勾常土神助之是也。财来就人，如甲戌日，干上戌，支财加干，坐受其用是也。财乘遁鬼，详婚姻门。

财爻最喜逢丁马，若乘斯神动异常。壬癸二干丁马见，妻财子禄细参详。

财乘丁马，如己丑日干上亥为财，又为丁神驿马是也。壬癸二干六处见丁神，必财动。如己丑日亥为财，又为丁神驿马是也。癸未日见未，壬午癸未日见丑，则因官事而得财。壬申癸酉日见卯，则因子息而得财。壬寅癸卯日见酉，则因父母而得财。壬辰癸巳日见亥，则因兄弟而得财也。内癸亥癸巳日为丁马交加，其动更速。

财休财旺分宜忌，财得财失害合评。旺禄受脱名偿债，干财传助号还魂。

财旺则不能为我作财，财休则我力乃足以克之。如庚辰日，三传卯寅丑为财，秋占则吉，春占则否。合者六合，见孕产门。害者六害，如丁丑日干上午，与支六达，支上子与干六害也。旺禄受脱，如辛丑日干上酉为旺禄，奈三传子亥戌，作干之脱气，是以己财偿债也。干财传助，名取还魂债。如六甲日，干上戌为财。三传戌午寅，合局生之是也。大宜求财。勿作脱气看，即财神空亡，亦不忌。

艰难全凭传不吉，避难还看身下藏。用多生寡最为忌，粒米贪来反失粮。

艰难者，谓初中空陷也。要末传见财禄长生，所谓“进步艰难喜末吉”。如丙辰日，干上卯为败气，占主从艰难中更进一步，方得如意。避难格，谓传中财禄长生空陷克绝，如此便看日干下坐财，所谓避难之财坐身下也。如壬午日，干上辰发用，如墓神覆日，中传酉空，末寅又为脱气，全无所得。细视之，其壬水之下，却有午财，为可用也。用多生寡，谓财禄长生空亡，反见脱气实在者，如壬午日，干上申为长生旬空，初巳财又坐空，中传寅又与支上卯并力盗其日干，虽有末传之日禄，不足为其所用也。贪米失粮，如六甲日干上卯为旺神，奈三传辰巳午，相引而入于脱耗，不惟无益，反有所损。此为贪他一米米，失却半年粮之说也。

鬼财险出墓图谋，传财生鬼最堪忧。绝财也结入墓苦，初财末克复何求？

鬼财险出，如丙申日三传子辰申作鬼，初末空陷，独存中传申金为财，名传鬼化财，其财系从危险中出，即得亦不安稳。传财生鬼， 如辛未日干上午，三传卯亥未生之是也。绝财也结，谓财坐绝乡是也。如丙丁日，以申为财，加干寅上是也。主上宜结绝财物等事。财爻入墓，谓财爻坐于墓地，如戊己日亥子加于辰上是也。初财末克，如癸亥日三传巳寅亥，巳为日财丁神，奈为末亥遁癸所克，即不能得之也。

罗网杜传空费力，闭口昴星皆不成，三奇六仪荣枯木，成期须交末传推。

罗网详孕产门。杜传，谓自信课中，初中自刑，传行杜塞者。财作闭口，求财难得。如丙寅丁卯日，以酉为财，酉遁干癸是也。昴星，见婚姻门。三奇见仕宦门。六仪，见考试门。成期末传害合评者，谓要在末传合处定其定期也。

凡占求财所得之数，以甲己子午九断之，以财及相因乘除。旺则相因倍进，相则就上下本数计。休则但取盘之本数。死囚则减上盘成数之半。然究宜专用天盘为准，如甲子则九九八十一，此本数也。旺则加倍，双大数旺，取于其另数如支。如甲子春占为九十两九钱，双件定取财爻五行断之。水一火二也。生数为锭，成数为件。如水一锭六件。亦以衰旺加减。数目财爻支上测，旺多衰少半中看。年为万数，月为千数，日百辰十。笄艮七数为一筒，四足八数为一兽，飞禽五数为一只，算人十数为一人，旺相相乘相倍说，休之本数空愁半。死依本数还减半，孤神十分减空恨，刑冲破达十减七，支干定数本先天。

凡财弱身强，以旺地之日月为得财。若财强身弱，以身旺之日月为得。

凡财神无气无伤，且见于三传中者，其迟速以传以次第为早晚。在初传必速，旺则尤速。相稍迟，死囚休更迟。中末次之，若归日干上，必主速。故曰速中有迟，迟中有速也。凡类神不入传在间处者，则看发用。法以年月日时候分应也。又龙上所遁之干，若为年月日时克者为真财。三传递克为克己财，名网鱼。干支俱取递克，凡财爻及龙所乘，孟为新财，仲为半新，季为旧财也。又临来年太岁为旧财，旧事来年已见。孟为四季之首，故主新，季则归墓，则旧矣。

出行第七

出行先看天干踪，五成为吉七战凶。初末两仪并细玩，或行或止定何从。

天干踪谓天盘日干所临处也。五成，德合生旺相也。七战，刑害冲克空墓绝也。如天干临地盘得五成则吉，得七战则凶。如六丙日巳加定为长生，加申为六合，则吉。加子为克，加亥为冲，则凶也。两义干支也，吉凶均以是推。

干凶支吉他乡也，干吉支凶莫远行。初旺终休往不遇，初休末旺客安宁。

干为本地，支为异乡。干凶支吉，则他乡有益。干吉支凶则在家为宜。一云，支生日干年命者吉。干与年命者克支亦吉。支克日干年命者凶。初旺终休，则所往不吉，初休终旺，为客当有机缘也。

中末逢空初不空，行人半路欲回踪。初中空陷末传助，在此艰难在彼丰。

助谓得长生财禄吉神也。如丙子日三传申亥寅，初中空陷，末作干之长生是也。

远行谁不渡江河，发用干支要合和。干逢生旺宜行陆，支上临财听棹歌。

干支和合，谓干上神与干生合，支上神与支生合，发用神与干支生合也。如交车相合，主不能行。日为陆路，支为水路，如干上见吉审吉将宜陆，支上见吉神吉将则宜舟。若支吉干伤，则宜舟而不宜陆。

河井相加不可往，舟车冲破凶不爽，岁遇神后宜避之，登明加季须放桨。

壬癸子为天之三河，卯酉三月为地之三井，如三河有一河加井，舟不可地。如戊戌日三传卯寅丑，卯上遁癸加辰发用，为天河地井相迫，主有沉溺之灾。一云，卯为在河，未为地井，盖卯为天汉之源，其下有河，未中有井宿，其下有泉也。卯加干为车，加支为舟，如被干支冲克，主舟车破坏。惟庚辛日有之。余无例。神后子也。如神后加太岁位上发用，主有水患，盖子宫虚宿内有哭泣二星故也。如丑年甲辰日占，丑加子发用是也。登明，亥也。亥加四季上发用，则水受土制，舟行为家，如癸丑日亥加丑发用是也。

干乘元劫克年命，陆路提防盗贼连。白虎临干克年命，断然抱病客中眠。

元武劫煞加干，遥克占人年命上神，主有盗劫。如癸酉日，干上寅，日占乘元，又要为支之劫煞，占人年命上乘辰戌丑未，为元劫所克是也。又劫煞支上亦不宜见。经云，“劫煞入辰，萧墙祸起”是也。白虎临干克年命者，如六己日干上卯，夜占乘虎，占人年命上乘辰戌丑未，为干上卯所克是也。

年命加支三与六，吾爱吾庐乐潜伏，丁马加季利奔波，传阳思游传阴复。

三者三合，六者六合。如占人年命加支作三六事，名本命恋宅，凡占值此，即二马丁神发用，亦不能行也。如乙未日，支上午，占人年命在未，是六合也。癸巳日，支上丑，又支上酉，占人年命俱在巳，是三合也。甲子日干六，十二月占，辰为天马，加丁卯位上发用，主有非常之动。如占人年命在子，即无动意是也。又驿马加六丁位上，亦同此推心。稼穑课，或见丁神，或见天马，为游子，凡阴将阴阳，罚在家欲出，如乙巳日，三传未戌丑，顺行是也。阳将传阴，主在外思归。如乙亥日，三传丑戌未逆行是也。

干神归支安居吉，太冲加子水行凶。斩关只为魁罡遇，时煞还忧抬士逢。

干神归支，谓不备课中，干神临于支上者。中丙戌日巳加戌，庚子日申加子是也。主利静而不利动。太冲卯也。如丙午日三传子酉午，子加卯发用，则舟行不宜。盖卯为舟楫，故忌水神加之也。辰戌加干支，曰斩关，如传见寅卯未，子将乘贵龙阴合，为天地独通。盖寅为天梁，卯为六合，未为玉女，子为华盖，天乙为神光，青龙万里翼，六合为私门，太阴为地房，得此数神庇佑，最利出行。如得传送白虎，亦吉。盖二神皆道路之神也。如欲逃亡伏慝，当神阴合所临之日，趋阴合所临之方可也。抬士即月建，又名小时煞，如乘蛇虎加干支，主有惊恐。

斗系日本利家栖，天网张时急避宜。墓空登路昏迷客，死绝加临死绝期。

斗系日本详孕产门。占时与用神同克日干，名天网课，如癸巳日戌时未将占，三传戌未辰，戌为正时发用，克日是也。干支上神乘空墓，则人必昏迷，干支上乘死绝，必有死丧之祸，如壬寅日，干上卯，支上午，俱乘死神，丙寅日反吟，俱乘绝神，是也。

逼迫令人难进退，干前一位视何因。年神如被方神克，歧路凄凉不忍闻。

逼迫难进退者，谓进茹三传皆空者。如壬寅日三传辰巳午皆空，不能前进，欲退一步，逢卯寅为盗气。再退一步，逢丑又为日鬼，如此便观干前一位之神，即知其所因。如用夜将，前一位丑乘太阴作鬼，主有阴人缠绕，用昼将前一位丑，乘太常作鬼，主有衣食缺憾等事也。年被方克，谓占人行年上神为所在之方神所克也。如占南行，占人年上乘四季，午位上乘寅卯是也。又如庚辛日占南行，丙丁日占北行，名为灭旺方，亦不吉。

行人第八

行人占法亥多门，学者还当仔细论。二马、命年入课传，类神临处定归程。

二马，天马驿马临初传，又逢生旺，主行人即对。中传稍迟，末传又稍迟。如乘传送白虎则急，盖二者皆门路之神也。如入墓夹克则不行，入墓者，亥马加辰之类是也。夹克者，申马加巳，午将乘蛇雀是也。类神见捕亡门。

初中空陷先时阻，末传空亡近地延。初克末兮车已驾，末克初兮人未旋。

初传空亡，先时有阻，中传空亡，半途有阻。末传空亡，邻近有阻。欲知何事，即以课传决之。如干支发用，见元武劫煞克年命上神，主有盗贼等事。见病符日鬼克年命上神嘛有疾病等事也。

三传逆行贵又逆，用在日前归计迫。若逢末足抵干支，故园应见归来客。

凡人顺则游，逆则归，自然之理也。故传将皆以逆为妙。用在日前，谓发用在干支之前也。如甲午日卯发用，或末发用是也。末足好末传，抵干支者，如丁巳日，干上卯三传亥未卯，是抵干也。戊午日支上寅，三传戌午寅，是抵支也。

末传与支会日干，三会归时早晚间。撞干撞支人立至，传神传出不知还。

末传与支会日干者，谓末传之神。互见干支之上，如癸丑日，干上酉，支上酉，三传巳丑酉是也。此例惟八专日二十四课。三传通连干神，为撞干格。如庚午日，干劲冲天未，三传午巳辰是也。或末传撞干神亦可用。三传通连支神，为撞支格。如丁卯日支上寅，三传丑子亥是也。或末传撞干上神亦可用。又三传自干上发用，传也四课之外 ，为传也格。如庚午日，午上巳，三传巳寅亥是也。主行人不至。如三传自干支外发用，传入日辰之内，为传入格。如辛未日，干上未，三传亥未未是也。主行人速来，或由别处起程以发用不在四课上故也。

支上传干人固来，干传支上亦同测。干若克支离彼方，支若临干归未必。

支上传干，如庚辰日，支上子，干上辰，三传子申辰是也。干上传支，如丁亥日，干上酉，支上丑，三传酉亥丑是也。干克支者，谓日干克其支上神，如庚寅日，支上卯是也。支合干支，谓支神与干上神作六合，如壬辰日，干上酉与支六合是也。

孟迟仲中罡季速，用神墓绝日归来。飞廉发传车立至，游戏齐临辔并回。

用见四孟则迟，四仲为中，四季为速。如乘天罡，则更速矣。墓绝归来者，阳日以用神之墓日来，阴日以用神之绝日来。如丙戌为阳日，三传亥申巳，亥墓于辰，主辰日至。己亥日为阴日，三传卯丑亥，卯绝于申，主申日至也。飞廉加干发用，行人立至，以其为迅速之神也。游神春丑夏子秋亥冬戌，戏神春巳夏子秋酉冬辰，如二神同入课传主必来。

罡加命年车速驾，马逢生处客留连。魁罡二将乘二马，虽不入传返故园。

天罡为动神，如加占人年命上，则虽远必行。马逢生处，谓天驿二马各居长生之地，则恋其生而不行。如寅马加亥之类。魁罡乘二马者谓天驿二马加于辰戌位上也。如二月申子辰等日占，寅为驿马，申为天马，或寅加辰，申加戌，或寅加戌，申加辰，是也。又五十一月寅午戌日占，亦准此推。

肱度门限与二至，未度保须望远征。道里过遥观岁月，三千里外卜将军。

门限，谓卯酉。二至谓子午。占东南行人，以地有酉为中途，子上神为至期。西北行人，以地盘卯变中途，午上神为至期。发发用之神，已逾卯酉二宫，则观子午位上所得何神，便知为何日到也。道里近遥观岁月者，谓五十里视时上神，百里视干上神，五百里视月建上神，千里视岁建上神是也。大交军，亥子丑年用酉，寅卯辰年用子，巳午未年用卯，申酉戌年用午。如三千里以外，则视将军位上神中也。

四季元临法最奇，六三合用地盘宜。元神乘季传末入，更在支神上位知。

四季元临，谓甲戊庚日三干，元武乘辰戌发用是也。凡占值此，则以用神合处断其来期，近地则用六合，远地则用三合。如甲寅日，三传戌申午，昼夜占，戌乘元武奶，如近地则卯日可至，远地则寅午日可至。如元乘辰戌，入于末传，则观支神下位所得神，便知其为保日也。如庚戌日，三传子申辰，昼夜占，元武乘辰，入于末传，支神戌，戌下得寅则寅日可至也。余干仿之。

下百天乙入支干，湖海行人会不难。久去不知踪迹处，行人分野细推看。

正时贵人同加干支之上，主行人即至。如丁丑日巳时酉将占，干上亥为贵人，支上巳为正时是也。分野，子为青州之类也。如不知行人何往，则看行人天上行年临于何宫，便知其所在之处是也。

年居德合生旺喜，刑克墓绝悲哀拟。遥遥年命离支神，异地停车舟不济。

以上三章，俱承上文而言，居者，谓行年所临之地也。如逢德合生旺则吉，逢刑克害绝则凶，如值空陷，主有疾病。年命离支神者，谓行年上神与支神相离三位以外也。如甲子日支上巳加子，行人行年在丑为前一位，在寅为前二位，在卯为前三位，皆不望其至。如居辰巳以前，则与支神远矣，必不来矣。

年临三四来期速，日克一二至时迟。书信几番人未至，支前四位上神知。

干为人，支为宅。如年临三四课之上，即人来宅中，故主速。日克干上神，主凡事抑塞。故主迟。支前四位，谓从地盘支神位上起，数至第四位上，观其所乘之神，便知其位因也。如丙寅日，支上戌，连根顺数至巳为第四位上乘丑，丑为日之益气，昼占乘朱，必为文书阻滞。夜占乘勾，必为争讼淹留也。余例推。

不识行年何以云，天罡一将问殷勤。罡临四孟他乡吉，四仲为忧加季惊。

如不知行年视天罡，以加孟为安，加仲忧，加季死。仍视所乘之将言之。

传墓入墓不须疑，征途揽辔归心迫，间进间退两课名，他乡阻隔分明白。

传墓碑入墓，如甲辰日，三传寅未子，未为初墓，子入墓乡是也。间进则进有阻，间退则退有阻，仍神所间之神将而何因。如丁卯日，三传酉亥丑，间一将为戌，戌为脱气，昼占乘蛇，必有恶小缠绕事，夜占乘后，必有合恋女色事。

传将若合三六中，卷恋他乡资斧丰，干支上逢罗网罩，淹 留客舍叹飘蓬。

三六合，谓三六相呼一课也。罗网课主不能行。如课体吉，亦不拘。

斩关顺传利远行，若遇逆退归旧处。游子丁马行不停，退则来兮时则去。

凡得斩关课，如三传顺行，主居者必行，如六甲日，干上辰，三传辰午申是也。三传逆行，主行人立至，如癸未日，干劲冲天上戌，三传戌未辰是也，游子丁马见出行门。

卯酉为格子午关，魁罡加算计路途难。回环周遍如相值，定见行人旦夕还。

卯为天格，酉为地格。子为天关，酉为地关。如魁罡二神，加四仲发用，为天地关可知。关梁不通，行人有阻。如甲子日，辰加子临支发用。乙卯日辰加卯临支发和，戊申日戌加酉临支发用是也。如年命有冲破吉神可解。回环见仕宦门，周遍见经商门。

伏吟信任见丁马，立刻行人到草堂。反吟 绝人必至，虽见天中亦不妨。

刚日伏吟为自任，柔日伏吟为自信，自任难期，但柔日伏吟，如占人年命上乘丁马，亦主动。反吟课，德丧禄绝，虽遇空亡，亦不忌。四绝，谓子加巳一课，柔日禄神皆临绝地也，但驿马入墓，俟冲神到日，方可行耳。

朱雀天鸡及信神，传课二马信音频。三神若或逢空陷，鱼雁寥寥尺素沦。

天鸡酉逆十二，信神酉顺十二，如朱雀等神。速二马入于课传主有信到。一云，朱与天喜六合相值，或与贵人日德相值，或与胜光相值，皆主有信至。如临卯酉，为信至门。如朱乘凶将临年命，作刑冲破害为凶信，其信到之期，以三神三马等相临处为断。

克日生合书必来，干克三神书不至，天耳临时有便鸿，逐类求之职何事。

承上章而方，朱等三神，如克日生日，或与日六合，则书必来。如干克朱等三神，则书不至也。又干克用亦同。天耳即天喜，时谓正时，如天耳临天上进，亦有信。逐类推之，职何事者，谓寻课传神将，即可知其为何事也。如丙戌日，三传亥申巳，夜将亥乘朱，正月占为天诏，有官者得之，主有诏命至，子年占为病符，主有疾病等事也，余例推。
