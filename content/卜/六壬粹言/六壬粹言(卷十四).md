# 六壬粹言 - 卷十四 慕农占验集全二

行人章第七

庚辰十一月戊辰日酉时寅将，当阳裴正纲占省友袁子仁何日可到。

寅

未

子

寅酉卯戌

酉辰戌戊

人已起程，午日可到。盖因天驿二马，白虎作官星发用，又系月将，其力甚雄。且寅加酉地，是已度门限也。故知起程，发用寅，干上戌，待午作三合，是以知为午日到也。后果于壬午日到。

辛巳十月戊戌日申时卯将，任淑渠刺史占乃弟醴渠公坡度宁波新任，可来荆门相晤否。且何日可有信到。

子

未

寅

子巳未子

巳戌子戊

天马临行年发用，且加楚分，似有迂道而行之象。便坐旬空，则不来矣。干神归支，此时业已回家，正时乘龙马加临丑地，主子月起程，即赴新任也。天马带天鸡发用，因坐空，须也旬后方有信到。后果如所占。

壬午二月甲辰日申时戌将，李介庵少府占新任荆门州刺史郎牧云何日可到任。

辰

午

申

申午午辰

午辰辰甲

斩关发用，又得龙合，白虎入传，理应起程而来。嫌发用坐空，始有阻隔，辰前一位巳乘勾陈，必因案件稽留，又格合回环，主来而又去，且用神离门限甚远，一时岂能到任？问何日到？曰：末传白虎，天马加临午位，必午月寅日到。果一一如占。

壬午三月戊寅日子时酉将，杭友柳耘圃占伊子果否来楚，何日可到省。

寅

亥

申

申亥亥寅

亥寅寅戊

行人尚未起程，至五月方到，即旋归也。盖因发用未度门限，子爻驿马旬空，是以尚未起程，但辰戌加临年命，又乘天马，必主也来。五月方到者何？发用寅、年上戌，待午作三合，且又为将军加临之地，因课体回环，故知其来而复去耳。果如所占。

辛巳六月乙巳日未时午将，楚省廉藩台出京，由襄阳登舟赴任，道经沙洋，家人求占何日过境。

卯

寅

丑

卯辰寅卯

辰巳卯乙

藩台已由水道赴任，勿庸守候矣。盖因退茹逢空，贵人驿马均不见于课传，日禄乘飞廉发用，天罡乘天马加支，支为水道，又为任所且天罡临巳，在日干之前，主其事已过，是以知其由水道赴任，不用守候。后果如所占。

辛巳十月戊午日辰时寅将，任淑渠刺史在沙洋，守候本道勘堤，占何日可到。

丑

亥

酉

寅辰丑卯

辰午卯戊

道台今日戌时可到，不勘堤即行也。盖因贵人飞廉发用，正时天罡加支，白虎驿马临于戌地，且戌又为发用之墓神，是以知今日戌时可到也。天驿二马不见课传，丑贵旬空，又与明日之日建相冲，是以知其不勘堤而行也。后果如所占。

音讯章第八

辛巳十月壬寅日卯时寅将，乡友戚耐庵占有银两寄家，可已到否。

子

亥

戌

子丑酉戌

丑寅戌壬

银信已到家矣。盖因旺神乘青龙天鸡发用，又作三奇，中传日禄乘月建临年，天南加干，日财临命，皆银信之征也。后果如所占。

癸未月戊辰日丑时午将，乡友戚耐庵因半载未得家银，占何日有信。

寅

未

子

寅酉卯戌

酉辰戌戊

己卯日必有信到，且不止一函，盖因白虎驿马作位神发用，克日朱雀，加支作六合，是以知必有信到。年上乘岁月建重迭之人，命上乘青龙，入于中末二传，是以知不止一函，卯日者何？盖二马位神天鸡等煞所夹拱之辰也。后己卯日果到二函。

趋谒章第九

辛巳正月乙卯日卯时子将，杭友柳耘圃占访友。

丑

戌

未

酉子戌丑

子卯丑乙

贵友盖有出行之事，此去主半途相见而回。盖因日德阴神见丁神驿马，故知其出行之事。传将乎尾相冲，初中干支空陷，且乙主半道言旋。干支乘空亡之六合，子午为天地之道路，故知为途中相见也。后果如所占。

癸未七月戊戌日辰时巳将，戚耐庵遣子赴省访友求文稿，占能得否。

亥

子

丑

子亥未午

亥戌午戊

访友必见，文稿亦得。盖因课得连珠三奇，成会二神全入课传，末传贵人又与命上神六合，必见无疑，朱雀与太岁发用作三合，文稿亦得，勿以克岁为嫌也。后果如所占。

捕亡章第十

己卯五月乙亥日丑时未将，绍友祝慕宗有一仆逃逸，遣人追之，占可回否。

巳

亥

巳

亥巳辰戌

巳亥戌辰

逃奴不复回矣。盖因元武驿马发用，又乘亡神故也。且德生日刑，天空落陷，定主人不可获。勾陈虽克元武，而元阴实伤勾阴，是阳虽追呼，而阴实为其所制也。其不复回何疑，后果如所占。

壬午四月癸卯日午时酉将，沙洋一民妇携子而逃，其夫挽人求占。

酉

子

卯

酉午未辰

午卯辰癸

此妇逃往正东方，一十五里外寻之。辰日可获。时为日之妻财，加临卯上，是往正东方也。午数九，卯数六，是十五里也。酉作勾陈发用，遥克年上之元武，而勾阴克元阴，故寻之可获也。干上辰，乘空亡之天后，与发用酉作六合，俟辰日填实，即可获矣。后果如所占。

疾病章第十一

庚辰十二月辛亥日寅子将，有一柏氏妇为夫占病。

午

辰

寅

未酉午申

酉亥申辛

课得顾祖，丧吊全逢，又末传生助初鬼，克其日干，其凶已极。况妇以官鬼为夫，乃午作丧车，巳乘驿马，且系死气，又为来年之太岁，一交巳年死矣。果于开正卯日死，卯日者何？以琪 夫行年在子，子卯相刑也。

辛巳八月庚寅日酉时巳将，秦揆一为同乡全凤三占病。

戌

午

寅

午戌子辰

戌寅辰庚

三传合局作鬼，病甚沉重。且有旷日持久之患 。天医作鬼，主医人用药不当。幸午火空亡，年命上又得子孙救神，今冬水旺，可以无忧。但四墓覆生，主痊而复发，明春岁建填实旬空，救神无力，必不免矣。次年二月果死。

辛巳十一月辛未日酉时寅将，乡友吴可亨妻堕胎数日，腹中尚觉胎动，求占。

巳

戌

卯

巳子申卯

子未卯辛

此乃积血所致，并非复有一胎也。盖因卯之胎神，坐于日干之坐乡，命上六合又空，是以知不临行有胎也。太岁作日鬼发用，命上又乘血支，是以知有崩漏之症。喜贵人天医临处，命上神又制其日鬼，可以药之而愈，后果如所占。

壬午二月辛卯寅时亥将，全凤三病笃，令乡友沈云程求占。

子

未

子

酉子辰未

子卯未辛

癸巳日必死。盖因脱气游魂，自支上发用，且入末传，是反复往来，无非游魂为变也。且白虎死气临于入传，年命上又乘蛇墓，昴星逢蛇虎，凶不可解。癸巳日必登鬼录矣。巳者者何，盖病符日鬼驿马会聚之辰也。果如所占。

癸未七月癸未日子时午将，崔仲和幼子病笃求占。

未

丑

未

未丑丑未

丑未未癸

据此课，明日必死。盖因岁破、太岁克日，全无一点救神，且命乘死气，年乘丧魄，如何能生？况父母占子，岂宜子爻坐空，且被建旺之申虎劫煞所克，一交明日，旬空填实，其死必矣。后果如所占。

癸未九月庚辰日未时卯将，张站台在沙得兄病信息，求占。

子

申

辰

申子子辰

子辰辰庚

据此课，尔兄必死。盖因蛇作暗鬼发用，又系日之死神，且日干中末年命俱入空陷之乡。何以能生？况兄弟爻空亡，亦与占者不宜，恐此去不能相见矣。后果如所占。

公讼章第十二

辛巳二月己酉日巳时戌将，王师祝行村占林崎江明府因案在省，吉凶如何。

未

子

巳

未寅巳子

寅酉子己

三传递克，贵临六害，其案已定。全无一点救解。又贵为用克，龙神坐空，且四下克上，名曰无禄，种种不吉。幸末传白虎太岁生干，降罚之外，尚无大咎耳。后果降二级抵销。

壬午三月戊寅日卯时酉将，郑支塘占同乡韦东乡明府因公被逮，何日可以出狱。

寅

申

寅

寅申巳亥

申寅亥戊

七月当有出狱之征。盖因皇恩加于天赦发用，命上乘天罡动神，应有指日出狱之兆。嫌干支内外六害，交车又作六合，是以一时未能。至七月救神乘旺，填空旬空，方能脱身。且申系日鬼之绝地，又为末传之冲神是也。后果如所占。

壬午四月丙午日巳时酉将王地山明府因案在省，家人求占。

酉

丑

巳

寅戌丑酉

戌午酉丙

三合作传，刑干害支，死神加干，蛇墓临辰，式中贵人又受上下夹克，降革之愆，有所难免。幸中传丑作皇恩，末传德禄建旺，又得天空天解吉神，化凶为吉。尚可解免耳。后果被参革，旋得开获。

盗贼章第十三

癸未三月丙申日丑时酉将，乡友陈菱船少府占捕盗，可能获否。

子

申

辰

子辰酉丑

辰申丑丙

此课贼盗不能即得，至八月方可获也。盖因元武临三合之地，而勾陈反坐空乡，是以一进未能。幸发用日鬼为干支之勾虎所克，勾阴又乘贵人月将，克其元阴，且系公之年上神，是以可获。八月者何，因勾阴乘酉故也。果如所占。

癸未七月壬申日午时未将，郎应宿少府占捕盗。

丑

寅

卯

戌酉丑子

酉申子壬

此课捕盗，八九月间可获。盖因发用日鬼，被末传所克。又支上勾陈乘旺，遥克中传元武。第勾阴为元阴所克，主盗强而捕弱，幸干支首尾相见，盗总无处可逃，勾阳酉、勾阴戌，是八九月间耳。九月果获盗四名。

甲申正月己亥日午时亥将，余三子乡生占失窃。

巳

戌

卯

酉辰巳子

辰亥子己

课得铸印，初中空陷，独存末传作鬼，幸太岁作勾陈，入元武之本家克制元武，其贼必获。但勾阴又生元阴，主捕者终于释放。元卯临戌，其物已入连坐之家。况干支上财爻被上下夹克，支阳乘太常为衣服，支阴乘六俣为匣盒，俱入空陷之乡，赃物不能获也。后果如所占。

墓穴章第十四

辛巳正月甲戌日戌时亥将，乡友陈见吉占孙大刚总镇南乡墓地风水。

辰

巳

午

子亥辰卯

亥戌卯甲

龙神发用，三传引进，干支交车六合，支阴子亥相乘，是已得吉地睚穴也。支之阴阳二神乘太常白虎，是以先出武职。龙作日禄，虎为印，朱为子，建辛为官，内外明堂见旺所祟爻主人丁，富贵俱全。初财中子，遁官星乘雀，主中代长房出文职官，福泽绵绵，未有艾也。

辛巳十一月辛未日辰时寅将，沈生应杓占墓地吉凶，不言谁姓坟墓。

午

辰

寅

卯巳午申

巳未申辛

课得顾祖，其地必系回龙顾祖之局，蛇巳生支，作干之长生。支阴又生下神，已得吉地。贵人作官星发用，中传朱雀，主文明。末见财爻，主财丁秀俱全。龙遁乙，勾乘寅，作日财，主长房中房最利。白虎空战，惟季房人丁未旺，后知为倪载韩广文宜墓也。

晴雨章第十五

己卯七月戊辰日亥时巳将，余在施南，天雨难行，占何日可晴。

巳

亥

巳

辰戌巳亥

戌辰亥戊

太阳发用，罡加季位，且亥水临干，为干神戊土所克，今日必晴。但巳上乘亥，明日尚有大雨，本旬仙相加申酉位上，来旬丙丁加午未位上，午未日以后，必得久晴，后果如所占。

辛巳四月乙酉日寅时酉将，邵子奇相昭聚谈，向晚犹热，因占保日有雨。

亥

子

丑

亥辰午亥

辰酉亥乙

明日必大风雨，且有疾雷。盖因斗罡指酉，酉中有毕宿，始雨。亥遁丁神发用，其势必猛。因坐墓受制，是以今晚无雨。式中神后加巳，上下交战，巳为风伯，又为雷煞，遁癸临戌，是以知明日必有大风。且有疾雷。次日晚果应。

辛巳十二月壬子日寅时丑将，雪后天色犹阴，崔仲和占可复有雪否。

戌

酉

申

戌亥酉戌

亥子戌壬

明后日必有大风雪，盖天罡加巳，巳主雪，白虎临河魁加亥发用，与日干战克，中传酉，乃太阴本家，且乘雨师风伯飞廉三煞，是以知明后日必有大风雪也。后果如所占。

乙酉五月庚戌日申时未将，余设坛求雨因占一课。

午

巳

辰

申酉午未

酉戌未庚

龙神发用，斗罡指阴。三传虽是火土，喜辰为水库，与正时之申，待子水会局，亥子临子丑位上，主壬癸日小雨，戊己日大雨。壬癸日小雨者，以亥子相加也。戊己日大雨者，以上下战克故也。果应。

杂占章第十六

乙酉四月丁巳日午时酉将，郎牧云刺史占奉额外开王家营对河淤沙，可能开否。

申

亥

寅

亥申丑戌

申巳戌丁

淤河决不能开。干为人，支为此地，此课六合发有，三传递生，育其干支，是地不受伤，人亦不劳其力也。且干神火土相生，支神虽有刑克，然却是长生六合，虽有宪谕，必见难而知止矣。后果如所占。

乙酉十月丁卯日巳时寅将，任淑渠太守占王家营堤公何日得成。

子

酉

午

酉子丑辰

子卯辰丁

堤工来月即可合龙。盖因发用子水，虽属时令旺气，幸干阳之辰，干阴之丑，其力足以胜之。且丑又系龙神，与子六合，是以知来月即可合龙也。丑又为皇恩，将乘朱雀，日后工程告竣后，锡命之荣，亦已兆于四课中矣。后果如占。

射覆章第十七

己卯正月丙子日巳时亥将，湖友赵鹿坪袖藏于物，试射。

午

子

午

子午巳亥

午子亥丙

三传水火相加，其物必系水火所铸而成。初末皆火，火炎上，首尾必高，中传子水，水润下，其中必污下。龙属水，其形必长。天后亦水神，加午火上，受其剪熬，则为茶。必茶船也。示之果然。

癸未九月戊戌日午时卯将，姚守和袖藏一物，请射。

寅

亥

申

辰未亥寅

未戌寅戊

此必钱也。其数二十有八。盖发用坐空，则不空者为断。中传亥为丝绳，末传申有钱义。且三传递生，有连而不断之象。亥数四，申数七，上下合算则二十八也。出袖视之，果钱一串，其数亦符。
