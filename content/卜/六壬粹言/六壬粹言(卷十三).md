# 六壬粹言 - 卷十三 慕农占验集全一

仕宦章第一

庚辰三月庚辰日子时戌将，乡友陈立斋占胡省文庶常朝考可留馆否。

午

辰

寅

子寅辰午

寅辰午庚

此公不待散馆而回，且有不测之忧。盖因课得顾祖，有得其旧庐之象。且马至四重，其行必疾，是以知其不待散馆而回也。又干上神空亡，丧吊全逢，且作日辰之两鬼，龙神下贼，官禄俱空，不测之忧，其能免乎？果回籍数月而逝。

庚辰十二月丁未日寅进子将，绍友萧季思占施南府嵩菽圃太守能调首府否。

丑

巳

巳

卯巳卯巳

巳未巳丁

首府必为吴越人所得，太尊未必能调。然却有别缺署理。且不至一次。盖因日比月建自别处发用，丑为扬分，是以知为吴越人所得也。中末干支行年得五驿马，又系皇恩，命上贵登天门，太岁月建，又生其命上神，是以有署理别缺。不止一次也，后果署理盐法及督粮道事。首府丁公兆祺，江苏人。

辛巳年正月丙辰日午时子将，绍友萧季思占两湖总督张筠圃制军可升调否。

巳

亥

巳

辰戌巳亥

戌辰亥丙

太岁乘天空发用，且遁丁神，生其年上神，中值贵人，天诏加临日干，目一必有召之应。曰，还是内用，是外用？曰：龙神与日干相比是内用。果何官？曰：德神入天门发用，行年上乘白虎，主有威权生杀之柄，必刑部也。果奉诏入京，随授刑部侍郎，次年转仓场。以是岁行年上乘日禄故也。

辛巳正月丁卯日卯时亥将，裘慎甫司马占新任陈望坡制军、温会侨方伯、邓解预廉访三大宪法，尚有更调否。

未

卯

亥

未亥亥卯

亥卯卯丁

制台、臬台皆到任，藩台尚有更调。盖陈为土间，属未，邓有刑形，温则水旁，属亥，未为干神发用，卯为支神加干，是以知二人皆莅任也。亥贵旬空，又为干阴之缺神，空缺相并，则其缺空矣。且占其一而缺其一，是以知藩台尚有更调节也。后制台臬台俱到任，温藩台左迁郎中，江西臬司廉敬升湖北藩台。

辛巳正月丙子日申时亥将，任淑渠刺史占今年可升迁否。

午卯亥申

卯子申丙

申

亥

寅

今年未能，明年春定得升迁。盖因财官驿马递互相生，中传月将乘贵人，且系天诏，必有迁转之事。嫌初中空陷，是以今年未能，明岁行年在亥，乘皇书驿马，生其日干、龙神，必得升迁。次年正月升安陆府知府。

辛巳二月丁亥日午时亥将，任淑渠刺史占乃弟醴渠太守在京候选区，何日可以得缺。

酉辰巳子

辰亥子丁

巳

戌

卯

课得铸印，太常入传，且太岁乘天空发用，生其年命上神，又为支马，今年必得铨选。嫌年乘日墓，目下尚不能得，须俟戌月土旺，墓化为库，得缺当在此时。龙禄居丑，其缺当在吴越之分。果九站台迁宁波府知府。

辛巳九月己卯日戌时戌将，远安令祝行村明府奉调节锺祥，占部复可准否。

丑申巳子

申卯子己

巳

戌

卯

课得铸印，格合天心，太岁发用生其日干，朱阴生太岁，部复必准。嫌太岁受上下夹克，是以今年未能，开正岁建月建与朱雀作三合，方得部文。便命上驿马夹克，干上幕贵临年，恐前程未能远到耳。后部复，果旋有请告之事。

壬午二月甲辰日丑时戌将，任淑渠刺史申报祝行村明府疾痊，示复锺祥原缺。

戌丑申亥

丑辰亥甲

申

巳

寅

官星乘天马发用，惜为中传所克，末传德禄驿马又属旬空，又交车互克，主彼此不和，且日干空亡，太岁克命，贵履地网，朱阴又空，必不能允得所请也。后果如所占。

癸未六月乙巳日亥时未将，穆子羽刺史因案为上司所劾，余代占课寄之。

酉丑申子

丑巳子乙

酉

巳

丑

合局克干，年上又乘蛇贵，应有一番风波，幸三传俱为天将所制，金局无力克干，干上子水又能脱金生干，化凶为吉。虽嫌交车互克，幸干支上神作六合，始虽龃龉，后终和好也。后果如所占。

癸未二月己亥日午时亥将，王叔臣刺史相晤索占。

酉辰巳子

辰亥子己

巳

戌

卯

此课白虎驿马发用空亡，中传朱雀又入空乡，独存末传之鬼，且太岁龙神不安，任内恐有不如意之事。曰：在何时？曰：十月。缘亥上凶辰，冲其空印故也。曰：此后如何。曰：明岁乘上乘日禄生其日干、龙神，可以稳坐中流矣。后果如所占。

乙酉四月丁巳日巳时酉将，郎牧云刺史因广西桂林府出缺，占乃兄静谷太守可调否。

丑酉卯亥

酉巳亥丁

酉

丑

巳

贵神带驿马作官星加干，三传又俣局催之，朱雀乘太岁作月将加支发用，青龙日禄临年，天喜临命，皆荣调之征也。又马至五重，丁神入传，其庆甚速，。午月必有好音。后果如所占。

丙戌正月癸未日申时子将，乡友余篆之占费新桥方伯官运。

卯亥酉巳

亥未巳癸

酉

丑

巳

藩台必有丁妈之事，当回籍也。盖因发用虽为生我之神，而亥为干之败气，且属旬空，中官星又坐空，命上乘旺相之财爻入于课传，财爻旺则印爻被克矣，日禄陷空，驿马加干，是是知有丁妈回籍之事。后果如所占。

考试章第二

庚辰四月庚子日酉时申将，乡友陈立斋占本科状元落于何生活上，且系何姓。

戌

酉

申

戌亥午未

亥子未庚

会元应落两湖、广西三省，非陈姓即王姓也。盖因天罡加巳，居翼轸之分野，是以落在两湖、广西也。未作贵人临干，是以知为陈王等姓也。及阅邸报，仍陈公继昌，广西桂林人。

庚辰四月庚子日亥时申将，乡友陈立斋占本科状元落于何省，且系何姓。

午

卯

子

午酉寅巳

酉子巳庚

天罡加未，状元应落三辅滇黔等处。必陈朱等姓也。及阅邸报，仍陈公继昌，广西桂林人。且系三元。余始疑其不验。既而思之，旬首发用，即会元之象也。三奇入传，非三元而何？且干上巳，正荆楚分野也。乃知课之奇妙，非钝根人所能理会，附书以稔来者。

庚辰十月辛亥日巳时寅将，王摄三明府占乃弟在陆院试。

巳

寅

亥

巳申辰未

申亥未辛

月德驿马长生作官星发用，天喜临干，劫煞入辰，太岁朱雀与日相生，主文章高下咸宜，命上寅、年上戌，又与日贵之午作三合，必进无疑。干上未八数，发用巳四数，巳有双义，重之亦为八也。后果入泮第八名。

婚姻章第三

辛巳五月甲寅日子时申将，绍友陶永成占婚。

戌

午

寅

午戌午戌

戌寅戌甲

用合干支，结成火局。但三传逆合，事有不顺。交车互克，格合解离，初期传妻财，又受上下夹克，干支二阴神，复作自刑，其中 有人间阻。且男女行年，合中有刑，又女年从空，空即不能成事也。后果如所占。

孕产章第四

庚辰九月甲子日寅时辰将，扬友吴益三占六甲。

辰

午

申

辰寅午辰

寅子辰甲

所产必男，主十月辰日生产而不育。盖罡加比日，其为生男必矣。甲午以亥水炎长生，故知十月。命上申、年上子，待干上辰之六合来会局，且辰又为胜光所临，是以知为辰日也。嫌发用六合加于寅位，为月之死气所克，恐生而难育也。后果于是日生，二载而殇，

辛巳十月壬辰日巳时卯将，乡友崔仲和占六甲。

寅

子

戌

子寅未酉

寅辰酉壬

三传俱阳，主男。干神一阳二阴，为男也。又三合缺一，格合虚一待用，主午月当产。干支交车六合，怀胎平安。干神上下相生，产亦顺利。惟嫌行年上神克其空亡之胎财，恐生而不育耳。果年余而殇。

壬午三月乙酉日辰时酉将，乡友崔仲和为谢为珉妻占六甲。

未

子

巳

未寅寅酉

寅酉酉乙

其母必伤，子亦难育。盖因日墓乘死囚之气发用，又斗系日本，不能扶其日干，且三传递克，初中空陷，支乘胎神六合加干克干，上门乱首。年命上神，又俱被夹克，是以知其母必伤也。又乙干以巳为子孙，乃乘虎受克，是以知子亦难育也。后产后母子俱亡。

求财章第五

己卯正月辛酉日辰时亥将，遣人往乡友宋占鳌处借银，占可允否。

亥

午

丑

亥辰子巳

辰酉巳辛

三传逆行，干支冲克，先时似无和洽之意，但月将乘龙发用，又作三奇，中传贵登天门，天财临命入辰，复作六合，太岁作财爻临年，又乘进旺之气，后必允许。后果如所占。

己卯五月丙辰日丑时申将，邵云亭少府占财。

午

丑

申

午亥未子

亥辰子丙

三传递生空亡，财爻又入墓地，财何能有？且干支上明暗二鬼克日，末传空财，复助其空鬼，又要元武发用，传入勾陈，为干之脱气，不惟所求难得。且恐有贪污败名，因财致祸之事。后果如所占。

庚辰五月己未日酉时申将，杭友柳耘圃客楚负欠，央友挽江右金粹然担保，占可允否。

卯

午

午

巳午巳午

午未午己

其事必允。盖因龙神乘官星发用，月将贵人加临年命。又中末干支，乘建旺之朱雀，生其太岁日辰。又干支上下，交车俱作六合，巳乘六俣成神，作干支之阴神，主有人明暗吹嘘，其事必成。后果如所占。

庚辰九月丁巳日酉时辰将，余友柳耘圃遣仆往州城借银，中可允否。

酉

辰

亥

未子酉寅

子巳寅丁

财爻乘贵人发用，又系正时，末传亥作三奇。龙作长生加临日干，必得允许。但以发用断之，不过六数而已。惟嫌式中天财陷空，驿马又入墓库，使人必空手而回，其银当后时寄来也。后果如所占。

庚辰九月癸亥日未时辰将，绍友余九如占财。

巳

寅

亥

巳申未戌

申亥戌癸

巳作贵人，财爻发用，又乘丁马，财已动极。嫌末亥遁旬癸，冲克初传之财，年命上虽乘午财，又为天将所伤，支上天财，虽为干之长生，又乘元武劫煞，且干支共争一财，财何能有？后果验。

辛巳四月己酉日戌时申将，湖友蔡光德遣仆州城讨取银两，占可即付否。

卯

丑

亥

巳未卯巳

未酉巳己

不能即付，当从别处兑交也。盖因龙神乘灾民星发用，奈属旬空，迄逦至末传，始逢财爻。又遥克为用，传将间退，末传亥为图书，主使人持券而回，向别处交兑也。且三传缺未，得支上神凑合，其银必系两次凑合，后果如所占。

出行章第六

辛巳正月己未日申时亥将，王叔臣刺史赴省，出门马毙，因占水道平安否。

亥

戌

戌

丑戌丑戌

戌未戌己

干支无伤，水陆平安。惟此行不免有意外之费耳。何以言之？盖因岁破加月破发用，定主财物耗损费。且干支俱乘日墓，又作三刑，中末又重刑其干支，是以所为不通。以致意外之财重重耗费也。后果因公事未也，复赴省城，耗其多金。

癸未七月戊戌日酉时巳将，祖拭之买舟赴省，占道上平安否。

寅

戌

午

寅午酉丑

午戌丑戊

三传合局，生干支神，上下相生，舟行平安。嫌发用白虎克日，又合中犯煞，支上午为自刑，且系病符，加于行年，恐采薪之忧，有所不免耳。果主仆俱有疾而回。
