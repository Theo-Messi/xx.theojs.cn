# 六壬粹言 - 卷四 毕法补谈三 要将

太阳月将乃主宰。

月将即太阳，乃一课主宰之神。乘吉将发用则吉，如壬辰日申时巳将占，三传巳寅亥，月将乘贵人作财爻发用是也。乘凶将发用则凶，如丙寅日巳时子将占，三传子未寅，月将乘蛇作日鬼加干发用是也。

太阳临身格。身谓干也。如戊辰日巳时午将占，午为太阳加干，名太阳临身，且将乘青龙，作生我之神，有官者主升迁，常人亦获财利之喜，如值空亡亦可用，缘太阳本悬空之神也。又如壬午日亥时戌将占，戌为太阳加干，乘虎作鬼，主病危相侵，且时昏暮，太阳无光，诸占不吉。

太阳射宅格。宅谓支也，如乙卯日卯时子将占，子为太阳加支名太阳射宅。且乘贵人而生支，如占宅，必有宝藏，或值子年占，为太岁贵人入宅，其年必产贵子。又如戊辰日辰时寅将占，寅为太阳加支，乘蛇克宅，主其家必多怪异之事。

时作先锋已泄机。

先锋谓正时，古人未得课传，先视正时，而事之原委已知。如壬癸日得午时，午为胎神，即知为六甲而占。丙丁日得申时，申为日财，即知为求财而占。如遇驿马，主迁动，遇空亡主侵欺。与日干生合则吉，与日干冲克则凶。如刑克年命，尤为大忌。时用生日可知。谓占时发用，生其日干，如乙未日亥时卯将占，三传亥卯未是也。盖时为目前，用为事始。今并生日干，动得生机，凡有谋为，无不遂意，生支者亦同。

时用克日格。谓占时发用，克其日干，如庚辰日午时辰将占，三传午辰寅是也。时用同克日干，则至近之地，先有所阻，诸事艰难。凡占不吉。如末传及年命上神，有子孙为救可解，此课惟追逃捕盗为宜。

岁主一年分祸福。

岁谓太岁，甲年见甲，乙年见乙，谓之岁君。子年见子，丑年见丑，谓之太岁。太岁如天子，月建如诸候，掌太岁月内之事。其权最重。如值太岁发用，主远大之事，干于朝廷。乘吉将生合则吉，乘凶将刑克则凶。分叙于左（一云太岁临干支年命，君子则吉，常人则有官事）。

天恩课。谓太岁发用，乘吉将生合日干、年命上神，曰天恩。如壬寅日三传申亥寅，夜将申年占，为太岁乘龙生日，主前程远大，名利两全。如乘龙常有官者迁转。乘朱空，主有朝信动，乘天后主有恩泽至。

天祸课。谓太岁发用乘凶将刑克日干及年命上神，曰天祸。如己未日，三传卯亥未，夜将卯年占，为太岁乘虎加干支作鬼，主事起至大，罪干朝廷，凡占皆凶。

月司一月别安危。

谓课值月建发用，乘吉神生合则吉，乘凶将刑克则凶。分叙于左。

时泰课。谓月建发和，乘吉神生合日干年命上神，曰时泰。凡占以时运亨泰论。如正月庚子日戌时亥将占，三传寅卯辰，寅为月建，将乘青龙，作干之财神，诸占俱吉。

时否课。谓月建发用，乘凶神刑克日干年命上神，曰时否课。凡占以时运否塞论，如七月甲午日申时巳将占，三传申巳寅，申为月建，乘虎克日干支，末传又无神，凶祸难免。

丁作动神两歧断。

谓丁为动神，如庚辛壬癸四干，课传年命见旬丁，水日主财动，金日主凶动。分叙于左。

水日逢丁例。谓壬癸日，六处逢旬内丁神主财动。惟畏占人行年上神克去六丁乘神则不吉。壬申癸酉日见卯，则因子息而财动。壬午癸未日见丑，壬子癸丑日见未，则因官事而财动。内癸丑癸未日，有三传皆鬼者，不用。壬辰癸巳日见亥，则因兄弟而财动。壬寅癸卯日见酉，则因长上而财动。壬戌癸亥日见巳，则因妻妾而财动。内癸巳癸亥日为丁马交加，其财动更速。或有娶妻之喜。如已娶则有别妻之忧。

金日逢丁例。谓庚辛二干，六处见旬内丁神，主凶动。庚午辛未日见卯，则因妻妾而凶动。或取财而祸至。庚辰辛巳日见丑，庚与辛亥日见未，则因长上而凶动。庚寅辛卯见亥，则因子孙而凶动。庚申辛酉日见巳则因官事而凶动。如将乘白虎，其凶动尤速。要占人年命上神克去六丁所乘神可解。如有官人占赴任则极速，反不宜六处有神制之。

遁丁助财格。谓干上神作财，而支上神又遁丁作财，如六壬日，干上午，丁神加支，明暗作财，其妻财必非细之动，六癸日无此例。

遁丁助鬼格。谓干上神克日，而支上神又乘丁克日，如六庚日，干上巳，丁神加支，六辛日干上午，丁神加支，主人罹祸而宅动摇。惟有官者占赴任极速，六辛日昼占午作贵人更妙。

癸为闭口各般推。

谓癸为闭口，凡旬尾加旬首发用，名闭口。盖课水性润下，加于旬首，如人在水中，不能开口。如甲申日三传巳寅亥，乙巳日三传丑戌未是也。此例甚多，不及详载。占主求人说事，人总闭口而不言。如乘贵人告贵不允，乘朱雀文书不通，乘勾神讼必枉屈，乘六合则气不能伸，占病不纳食，占产必是哑儿，惟捕盗追逃为宜。

禄作闭口格。如辛未日，酉加寅，丙戌戊子日，巳加亥，乙未日卯加申，壬戌日亥加巳，禄作闭口，又居日之绝乡，占食禄必不可得，占病必绝食而死。

财作闭口。如丙寅丁卯日见酉，甲戌乙亥日见未，壬辰癸巳日见巳，庚子辛丑日见卯，甲辰乙巳日见丑，戊午己未日见亥。财作闭口占求财皆不可得，如坐空尤甚。

罡填鬼户凡谋遂。

谓辰为天罡，寅为鬼户，辰加寅发用，名罡塞鬼户。如六甲日，三传辰午申是也。盖天罡之气，鼓万物而出，虽有众鬼，不能为阻。凡占无不亨利。如不见于课传，占人年命上乘之，亦可用。如己丑日，三传卯巳未，初为日鬼，中传又入鬼乡，诚为凶课。如占人年命在寅亦赖罡塞鬼户，可化凶为吉也。凡天罡加临年命，静者主动，动者主静，占凶者却吉，占吉者却凶，占讼如已入狱者，即有出狱之应。

魁度天门事莫为。

谓戌为河魁，亥为天门，戌加亥发用，名魁度天门。如壬申日，三传戌酉申是也。主凡事不免关格，访人不见，占盗难获，占病多是隔气。如将乘白虎，其关格尤甚。又如丙子日戊子日，刚日比用，主干连众人之事。以魁为众故也。又天罡这气，鼓万物而出，天魁之气，收万物而入。为四时罗网煞，一网无余也。在日辰前是静位，用上是动机，须分别以观。

天乙旺相干贵吉。

谓课得贵人乘旺相气发用，临占人年命上，主名利两全。如辛巳日，寅加巳发用，夜将寅乘贵人，春占寅巳为旺相气是也。余例推。

贵覆干支可知。谓干支皆乘昼夜贵人。如甲申日，干上丑，支上未。庚寅日，干上未，支上丑。主得两贵人周旋而成事。此例余八专五日之外，复有甲申庚寅己卯己亥癸卯癸亥六课。

二贵相加格。谓昼夜二贵相加，见于课传。如六丁日，三传酉亥丑相加发用。六丙日三传丑亥酉相加入传。六乙日干阳子干阴申，相加入传，主告贵求事，必得两贵人成就，如夜贵昼贵上，求关节必得。

遍地贵人格。如丁酉日，一课酉，二课亥，三课亥酉相加，三传酉亥丑，共得五贵，名遍地贵人，贵多不贵，占主事不归一，反无无依，在任多差使，占讼经多官。如用夜贵更凶。此外如丁巳日，三传酉亥丑，癸亥日三传丑卯巳，皆五贵人。丁未日三传酉亥丑，癸丑日三传卯巳未，皆六贵人，余无例。

幕贵临干格。如六甲日昼占，干上未，六乙日昼占干上申，幕贵临身，有官者得之，为休官之象。惟占试者中，常人占此，主有林下官扶持，如作日鬼加干支，占病必是神祗为害。

顺逆分行凶吉歧。

谓贵人顺治诸将皆从而顺行，虽遇凶煞，降灾亦轻。贵人逆行，诸将皆从而逆行，即遇吉神，施惠亦薄，此例每日各有六课。又如巳为月将，甲戊庚三干，一日内全无逆贵，亥为月将，甲戊庚三干一日内全无顺贵，更的。（此例亦不可拘，总以神将吉凶为断。）

立门入狱宜私祷。

谓贵人立卯酉上，名贵立私门，立辰戌上，名天乙入狱。分列于左。

贵立私门格。谓卯为外门，酉为内门，如贵人立卯酉上，各贵立私门，主贵人有私。不宜干贵，惟阴谋私祷为宜，又如六甲日昼占，丑立酉上乃夜方，夜占未立卯上乃昼方，名贵人蹉跌。如戊辰日昼占，丑贵坐辰加支，甲戌日夜占，未贵坐戌加支是也。

贵塞鬼门。凶化为吉，此外尚有壬戌癸酉癸未癸丑癸亥日五课，如巳贵不在四课上，占人年命上乘之，亦可用。

贵登天门格。谓甲戊庚三干，丑未两贵人，加地盘亥位上，名贵登天门，四煞没而六神藏。诸占均吉。六神藏者，蛇临子名坠水，雀临丑名投江，勾临卯名受制，空临巳名入化，虎临午名烧身，元临身名现形，此六神藏也。四煞没者，辰戌丑未五墓，煞陷于四维而没也。但不见于课传，如占人年命值之最吉。

贵登天门者二。谓贵人临亥位上发用者，如丁亥日夜占酉贵加亥发用。辛亥日昼占午贵加亥发用是也。占功名最利。又如丁亥日伏吟昼占贵德又带驿马加亥发用，占官必得升迁，占试者中。其余不入课传，如占人年命入之，亦可用。

贵德临身消万祸。

谓贵作日德加临日干，如六乙日干上申，夜占。六丁日干上亥昼占。六癸日干上巳尽占。贵人作日德临身，虽遇恶煞，亦可免祸。如乙丑日三传酉丑巳，合局伤干，诚为凶课，如用夜将，初乘蛇鬼，为上下夹克，无力伤干，干上申乃日德贵人，能伏诸煞，可以弭祸也。余准此推，

贵生日干格。如六乙日干上子，昼占贵生日干。六庚日干上未，夜占贵生日干。凡占必得贵人之力。如又作太岁更吉，庚日丑贵不用，以其为墓神也。

贵逢空克事难期。

谓昼夜两贵，或作空陷，或被克制，皆不能成。分开于左。

两贵空陷格。谓两贵皆空者，凡干贵求事，必先允而后无实惠。如丁丑日三传酉亥丑，酉为夜贵旬空，亥为日鬼，又坐空乡是也。如欲事成，须换旬填实，始为有望。贵人空亡，亦名闲贵人，如占病，必是神祗为害。

两贵受克格。谓贵人临干支，被用神遥克者。如乙亥昼占，三传未卯亥，干上子为贵人，被用神所克是也。凡占不吉。

贵作墓克脱格。如六甲日干上未，夜占，贵人作墓临干，必为贵人所欺蒙。六丙日干上亥，昼占贵人作鬼临干，必为贵人所克制。六己日干申，夜占贵人作脱气加干，必为贵人所脱赚。

龙乘生气尊荣日。

谓龙乘月内生气，生其支干，主功名显示达，家道荣昌。分列于左。

龙生加干格。谓龙乘月内生气，生其干神。如六丙六丁日干上寅，夜将三月占，。六戊日干上午昼将七月占。六己日干上巳六月昼将占是也。忌空亡。余无例。

龙生加支格。谓龙乘月内生气，生其支神。如甲辰戊辰庚辰日支上午，昼将七月占是余无例。

常作长生兴发期。

谓太常作长生，加临干支，占主家道兴隆，财利如意。如六甲日干上亥为长生，夜占乘太常。甲子甲戌甲寅日支上亥为长生，夜占乘常是也。此三课，又是交车合，如合本营生，无不亨利。

虎鬼载马凶为甚。

谓虎乘驿克干者。如六甲日三传辰午申，昼占申乘虎鬼，又为驿马是也，主凶祸最速，占讼必得罪于远方。惟旬空可免。如有官者占赴任极速，反不宜空。

昴星乘虎例。谓昴星课中，将乘拆卸工者，凶祸难免。如辛未日干上亥，昼占乘虎，虽属旬空，缘在干上乃白虎临身，中传又是虎，支上初末皆是申，又是虎之本家，干支三传乘其五虎，凡占值此，必惊天动地而有凶也。

两蛇夹墓吝地疑。

谓六丁日干上戌为墓神覆日，兼昼夜天将比皆乘蛇，地盘巳又为蛇位，名两蛇夹墓，难免凶祸，占讼被囚，占病必因积块而死。内丙戌日，支乘墓日尤凶。如占人年命在亥上乘天罡，用辰虎冲之，名为破墓，庶可少延。
