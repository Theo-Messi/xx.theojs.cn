# 六壬粹言 - 卷五 毕法补谈四 吉神

德神会聚休祥集。

谓干德、支天德、月德见于课传，为德庆课。干德者，甲己在寅，乙庚在申，丙辛戊癸在巳，丁壬在亥。盖阳德自处，阴德附阳也。是支前五位为支德，如子日用巳，丑日用午是也。四德交会，逢凶化吉。如九月戊子日占，干上丙戌，支上癸巳，三传巳戌卯，巳为干德，又为支德，丙为天德，又为月德，是也。忌空亡。

德神化鬼格。如六局日，干上申，六丁日干上亥，六己日干上寅，六辛日干上巳，德神作鬼，仍以吉断。以德能化鬼为善也。如乘吉将，占功名大利，如乘凶将，君子变为小人，凶煞不免。

德入天门格。谓日德加亥发用，为德入天门。德者得也，有官者主升迁，占试者中，惟六壬日伏吟，亥发用为最的。又丁亥日伏吟，亥发用。丙戊辛癸四干返吟，内有发用者，凡占亦同。

文德格。谓德作灾民星，将乘朱雀，为文德格。如丁酉日，三传亥午丑，亥为日德官星，夜占乘朱发用是也。主应举得中。在官得荐。又六己日昼占，寅乘朱雀亦同，余无例。

灭德参商事愿违。

谓日之德神，受上下夹克，为灭德格。如甲子日反吟，三传寅申寅，寅居申之上，夜占乘虎是也。主事与愿违，不能如意。

鬼德格。谓日德发用，又同下神克日，名鬼德格。如乙酉日，申加酉发用，辛未日，巳加午发用，德为鬼所挟，德化为鬼，占主邪正同途，不利有为。

日禄盈虚宜细稔。

谓甲丙戊庚壬五阳干，以寅巳申亥为禄；乙相己辛癸五阴干，以卯午酉子为禄，禄与财相似而不同，财者外来之财，必要我有力以在之，然后能得。禄者，本家之禄，如为官之俸薪，士庶之有产业，无待外求。所谓一禄敌千财是也。要生旺，不要休囚，如临于干上，不须动作，静守尽有其益，如临于支上，主止宜食宅中之神，不能屈伸。有官者得之，主权摄不正，或遥受职禄而已。

日禄空亡格。谓禄神空亡，不可尽说不好，当详其三传，以定吉凶。如辛巳日干上酉旬空，旺禄既空，不宜坐用，须要弃禄而就三传卯寅丑之财，别谋改业，以至兴旺为妙，余例推。

旺禄主客须详推。

旺神甲乙在卯，丙丁戊己在午，庚辛在酉，壬癸在子。如甲申日，干上卯，支上酉，干支俱乘旺神，主人我各自兴旺，但只宜静听迁转，自于无心中得人照扶。如有意外之求，即变为罗网煞，而有凶矣。又如甲申日，干上酉，支上卯，干支互乘旺神，主彼此两相投奔，各有兴旺。

俱生互生彼此益。

生谓长生，甲乙日用亥，丙丁戊己日和寅，庚辛日用巳，壬癸日用申是也。有干支如受上神之生，有交车相生，有往来相一，有四课生下，名亨通课，分列于左。

俱生格。谓干支各受上神之生，如丙寅日，干上寅，支上亥是也。主各有生意，彼此和顺。又如乙卯日，干上子，虽生支而败其支，支上亥，却为长生，乃利宅而不利人。丙子日，干上寅为长生，支上酉虽生支而败支，乃利己不利人也。

互生格。谓干支交车互生。如辛卯日，干上亥生支，支上辰生干是也。主两相投奔，各有其益。又如庚子日干上酉生支，而反败其支，支上丑生干，而反墓其干，虽有互生之名，却作交败之实，不惟无益，反有所损也。

往来相生格。此可知有二等。一，支来生干。如乙亥日干上亥加干而生干，主上门助我。自在受生，不劳其力。二，干就支生，如庚辰日，支上申，干加支而受生，主就彼受生，亦尽有所益也。

雨露润泽格。谓四课各受上神之生。如甲午日，一课甲，二课申亥，三课卯午，四课子卯，干支阴阳俱受上神之生，如天降雨露者然，主人宅内外各有生意，惟旬空不用。

递生助生举动宜。

谓课有三传递生日干，有支神助干生日，有天将助传生日，凡事亨通。分列于左。

递生格。谓三传递互相生，生其日干。其格有二，如六丙日三传申亥寅，初生中，中生末，末生其日干，主隔三隔四，有人在中帮扶。其事必得始终成就。又如庚午日三传戌午寅，末生中，中生初，初生其日干，凡占亦同。以上二格。如值空亡，亦为闲话多而赤心少，如得年月填实，亦可成事。

助生格。此格有二，有支助干生，如壬戌日，干上申，支上未，且其干上之申，生日是也。有天将助传之生，如六癸日三传酉丑巳，合局生干，昼占天将贵勾常土神助传之生是也。以上二等，必得人明暗帮扶。

自墓传生终有庆。

谓初墓末生，名自墓传生。如丙寅日三传戌午寅，初传为日之墓，末传为日之长生，以墓加生发用，主旧事再发，官废又起。初虽艰难，后却有成。如自生传墓，如乙未日三传亥卯未，初为长生，末为日墓，主起初之时，虽如花似锦，后来却无成合也。

明生暗克最支离。

谓明虽生我，暗实克我，主凡事不吉。如庚寅日干上巳，支上亥，各乘长生之气及交互参之。认干被亥所脱，寅支被巳火脱，却是两边脱盗。又如庚子日干上巳为长生，似属吉占。如用夜将，初乘蛇，财受夹克而无用。末传长生，又乘遁鬼白虎凶将，变出许多不美，以上三格。皆化吉为凶之例也。

干支和合情欢悦。

谓干支发和见合神为合欢课。一干合，即五合也；二支合，即六合也；三行合，即三合也。干合为上，支合次之，行合又次之。如合神入于课传，主人情欢悦，相助成事。求名干贵皆宜。交易婚姻俱吉。惟孕产迟生，病难愈，讼宜和，盗难获。如刑破二合发用（寅亥申巳也）主内吉外凶，事须费力，如吉神入传，亦终有济，如合神克日，主合中有害，不可托人谋事。

干支内外俱合例。谓干支上神六合，干支又自作六合，如乙酉日伏吟，辰与酉合，丙申戊申日伏吟，巳与申合。辛卯日伏吟，卯与戌合。壬寅日伏吟，寅与亥合，主上下同心，内外协力。惟不宜占失脱逃匿事。（此例以伏吟为的）

干支上下相合格。谓干支与上神六合，如甲申日干上亥，支上巳，丁丑日干上午，支上子是也，占同前例。

干支上神相合格。谓干支上神作六合。如戊辰日干上丑支上子，辛未日干上寅支上亥，亦同前例。

干支相合六合格。谓干支相会作六合。如乙酉丙申戊申辛卯壬寅五日，或干加支，或支加干是也。以上诸例，俱忌空亡。

干支邻近相合格。说服力干支相会上神作六合。又与干神一气者。如壬子日干上子支上丑，支加于干，又与干神亥一气。丙午戊午日干上午支上未，支加于干，又要与干神巳为一气，主神合道合，事得速成，余无例。

外好里槎砑格。谓干支上神六合，地盘反作六害，如辛酉日干上未，与支上午为六合，辛干与酉支却作六害是也，主外面虽好，里百却有槎砑，如合作旬空，害反实在，尤为可畏。

交车互合共维持。

谓干支交车六合，如甲子日，干上丑，支上亥；庚午日干上未，支上巳，主交关交易而成合。惟恐不宜占病讼失脱等事。此例余八专五日外，每日一课，其吉凶分列于左。

交车喜格。一生合。如甲申日，干上巳，为支之长生，支上亥，为干之长生，宜合本营生。二财合，如辛丑日，干上子，为支之南，支上卯，为干之财，宜交关取财。

交车忌格。一刑合，如癸卯日，干上戌，支上子，交车虽作六合，却自刑其干支。主和美中必有争竞。二害合，如丁丑日干上子，支上午，交车虽作六合，却自害其干支。主合谋中有暗害。三冲合，如甲申日，干上巳，支上亥，交车作六合，然上神巳亥相冲，主先合而后离。四克全，如庚子日，干上丑克支，支上巳克干，主交涉中必有争论。五空合，如辛亥日，干上寅，支上卯，皆属旬空，主有始无终

脱合，如戊辰日，干上酉脱支，支上申脱干。主相交中各怀相脱之意。

交车六合中，干神与干上神遁五合格。干支交车六合，干上遁干，又与干上神五合。如甲戌日，干上卯，卯与戌合。甲与己又为五合。丙辰日，干上酉，酉与辰六合。辛与丙又为一合是也。主人情欢悦，名利咸宜。（此外尚有十课，不备载）

交车六合中，二阴神又合格。谓干支交车六合，两阴神又作六合，如乙丑日干上子，支上酉，干阴申，又与支阴巳相合是也，主内外俱合，求婚大利。

三六相呼声相应。

谓课得三合入传，乃是生旺墓之神，各处一方，干事而成合，占主日久方能了结，以事关于众也。如干支上有一神与神将六合，名三六相呼，或干支又交车六合，名三六相会，占成合事最吉。分列于左。

三六相呼格。谓三传合局，干支上有一神与将神六合，名三六相呼。如丙子日，三传申辰子，与干上丑六合，壬午日，三传未亥卯，与支上戌六合是也。（此外尚有壬午壬寅日，干上未，丙申丙辰戊申戊辰日，干上丑，乙酉日支上丑，七课）主凡事谋皆遂，全无障碍。经云：三六相呼见喜忻，纵然带恶不成嗔。带恶云者，谓或作日鬼，或作脱气，亦不为害。况为日财与生日之神乎？（如值空亡，得年命岁月填实，即可用）惟不宜解释忧疑事。占病凶。

三六交会格。谓三合为传，干支又交车相合，名三六交会。如丙子日，三传申辰子，干上丑与支合，支上申与干合是也。主内外相助而成合事。如传中遇有遁干作鬼，后必龃龉。如始见龃龉，后即和合也。

日辰凑合格。谓三合入传，内缺一神，。得干支上神凑足之，名凑合格。主有意外相合之事。得吉神则吉，得凶神则凶。如癸卯日三传未酉亥，缺一卯字，得干上卯凑足，夜占乘贵，主有贵人提携。己巳日三传亥丑卯，缺一未字，得支上未凑足，夜占乘蛇，主有忧恐事。

合中犯煞蜜中砒。

谓三合课干支上有一神，与将神作刑害冲者。名合中犯煞。其中必有阻隔。如乙亥日，三传未卯亥，干上子为三刑，丙寅日三传戌午寅，干上丑为六害，甲子日三传辰申子，干上午为六冲，主恩中变冤，合中有破。经云，三合犯煞少人知，惟防好里定相欺，笑里有刀谁会得，事将成合失便宜。如欲成事，要待犯煞冲去之日，方能有成。或犯煞空亡，或占人年命上神有神克制其犯煞者，亦可用。

外合中离格。谓三合入传，干支交车，却作刑冲克害者，名外合中离。如甲子日三传戌午寅，干上戌，支上申，交车相克。辛丑日三传巳丑酉，干上午，支上酉，交车六害，主外貌虽合，而心中各怀疑忌，余例推。

财休财旺因时断。

财不宜旺，旺则不能为我作财，故以休囚为吉。如丁巳日三传申酉戌，夏占，其财却有，缘干强之故。如于秋时占之，则财自贪其生旺，丁炎休囚，无力克金，财何能得？所谓生金不畏死火，生水不畏死土者此也。

三财格。三财谓干财、支财、命财也。如甲戌日，午命人占，干上辰，支上子，命上申。戊申日亥命人占，干上子，支上卯，命上午，更值旺相气，求财必然大获。

外财入内格。谓日财临支二课，为外财入内，主获财。占经营，必得货物大旺。如丙戌日，支阳酉，支阴申是也。（此外有戊戌己丑庚辰辛丑壬辰癸未日六课）支财临日干课，主出财。如己巳日干阳申，干阴酉是也，（此外又有辛巳癸丑丁巳辛丑辛未癸未己酉癸酉乙亥丁亥己亥十一课）。然其中亦有吉凶之别，如辛巳日，干上酉为旺禄，丁巳日干上申又为干财，己亥日干午为生我之神俱吉。癸酉日干上寅为脱气则不吉也。内辛丑日干二课是亥子，支二课见寅卯，三传寅卯辰，主入者多而出者少。癸未日二课见子亥，支二课见午巳，三传巳辰卯，初虽作财，奈中为鬼墓，末为脱气，则所入不敷出也。

生鬼化财仔细推。

谓有三合作财，生起干支之鬼者。有二合作鬼，两课俱空，独存一字财者。分列于后。

传财生鬼格。谓三传作财，生起干支上之鬼者。如辛亥日三传未卯亥，生其干上之午火，伤其日干。乙亥日三专丑戌未为财，生其支上之申金伤其日干。以上二例，必因取财而致祸。要占人年命上有制鬼之神。方得无咎。惟纳粟求官为宜。

传鬼化财格。谓三传作鬼，两课俱空，独存一字为财者。如丙申日三传子申辰，初末空陷，独存中传申金为财，其财系危险中出，纵得之亦不安稳，如占人年命上又乘日鬼，即有祸发，不为财也。

丁马入传招财速。

谓财爻乘丁神，或乘驿马发用。主财动最速，如庚午辛未日见卯，甲戌乙亥日见丑，戊子己丑日见亥，丙申丁酉日见酉，甲辰乙巳日见未，壬戌癸亥日见巳，皆丁神临财。内己丑癸亥日，又为驿马，其财动更速。又壬癸两干，见丁马入传者亦同。详要将门。

传将助生获利益。

谓三传合局，生其干支之财者，为传将助生。如己丑日，干上亥，三传酉丑巳，生其亥水之财。壬戌日，三传未卯亥，生其支之午财，大宜求财。勿作脱气看。即财爻空亡亦可用。

支神助财可知。谓干上见财，支上神生其财爻者，如丁卯日干上申，支上辰是也。凡占亦同。

天将助财格。谓三传作财，天将又生其三传上者，如六丙日，三传酉丑巳为财，夜占得贵勾常土神助之，大宜求财，如占病，大凶。
