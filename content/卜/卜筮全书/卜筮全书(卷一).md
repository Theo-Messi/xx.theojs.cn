# 卜筮全书(卷一)

## 卜筮全书凡例

易之为义，从日从月，阴阳之变，会意成名。<br>
易曰：变动不居，周流六虚。<br>
故卜筮之道贵在融通，勿泥形迹。吾人戴天履地，气血精神莫不禀承天命。<br>
圣人作易以泄造化之妙。故人于日用事物，进退行藏，行天地之正，合天地之宜，一念才萌，神明斯应。今人以非义不轨，而思趋吉避凶，欲求卦之灵验，未之有也。<br>
易不可以占险，其是之谓乎？凡有所占，当必诚必敬，齐心盥沐，焚香祈祷，则能感格神明，洞垂玄鉴。苟或不然，难望响应。<br>
卜以决疑。既卜之后，若可若否，悉凭卦象。<br>
毋率己意，欲其吉而必使之吉，虑其凶而必使之凶，再复再占，以渎先圣。<br>
不惟怠忽神明，抑且反无张主。<br>
易曰：初筮告，再三渎，渎则不告。<br>
凡自占或与人占，事在六亲之中，当以用爻推看。<br>
或有事出异常，难以生克剖断者，须将世、应、日辰为主，或旺、生、扶、合，或衰、克、刑、冲，定其吉、凶、悔、吝。<br>
玄玄妙妙，惟在人之变通。卜筮固当郑重其事，预发虔诚，专心致志。<br>
倘事在急迫，又何暇论其时日哉？古有子不问卜之说，亦不足泥会于子日。<br>
占验诸事详见黄金策注中。是书删削繁芜，增刊秘本。<br>
始著入门之节要，次列玄奥之篇章，末附吉凶之星曜，条贯有伦，灿然不紊。<br>
同志之士一览自知，无烦絮语。<br>
天玄赋等书细注，适足以尽探玄索隐之妙。<br>
盖白文只能纲领大要，便于诵记。<br>
善读者自能详味，而熟玩焉。<br>

## 启蒙节要

### 六十甲子歌

甲子乙丑海中金，丙寅丁卯炉中火，戊辰己巳大林木，庚午辛未路傍土，壬申癸酉剑锋金，甲戌乙亥山头火，丙子丁丑涧下水，戊寅己卯城头土，庚辰辛巳白蜡金，壬午癸未杨柳木，甲申乙酉井泉水，丙戌丁亥屋上土，戊子己丑霹雳火，庚寅辛卯松柏木，壬辰癸巳长流水，甲午乙未砂中金，丙申丁酉山下火，戊戌己亥平地木，庚子辛丑壁上土，壬寅癸卯金箔金，甲辰乙巳佛灯火，丙午丁未天河水，戊申己酉大驿土，庚戌辛亥钗钏金，壬子癸丑桑拓木，甲寅乙卯大溪水，丙辰丁巳沙中土，戊午己未天上火，庚申辛酉石榴木，壬戌癸亥大海水

### 五行相生相克

- **相生**：金生水，水生木，木生火，火生土，土生金。

- **相克**：金克木，木克土，土克水，水克火，火克金。

### 六亲相生相克

生我者为父母，我生者为子孙，克我者为官鬼，我克者为妻财，比合者为兄弟。

### 八卦象例

乾三连，坤六断，震仰盂，艮覆碗，离中虚，坎中满，兑上缺，巽下断。

::: tip 注
此歌诀是以八卦的卦形，形象描述的。

- **乾三连**，指乾卦的三个爻都是阳爻，卦画是连在一起的三根长线；
- **坤六断**，指坤卦的三个爻都是阴爻，卦画中间是断开的，成了六根短线；
- **震仰盂**，指震卦的卦形，象一个仰面向上，盛东西的盂；【盂是古代盛东西的一种器皿】。
- **艮覆碗**，指艮卦的卦形，象一个覆扣的碗；
- **离中虚**，指离卦的中爻卦画，中间是空虚、断开的；
- **坎中满**，指坎卦的中爻卦画，是完整饱满的长线；
- **兑上缺**，指兑卦的上爻卦画，是中间断缺的阴爻；
- **巽下断**，指巽卦的下爻卦画，是中间断开的阴爻。
  :::

### 八宫所属

乾、兑属金，
震、巽属木，
坎属水，
离属火，
坤、艮属土。

### 以钱代蓍法

以钱三文，熏于炉上，致敬而祝，祝曰：天何言哉，叩之即应；神之灵矣，感而遂通。

今有某人，有事关心，罔知休咎，罔释厥疑，惟神惟灵，望垂昭报，若可若否，尚明告之。

**祝毕掷钱**

- 一背为单，画▅▅▅▅▅
- 二背为拆，画 ▅▅ 　 ▅▅
- 三背为重，画▅▅▅▅▅０
- 纯字为交，画 ▅▅ 　 ▅▅x

自下而上，三掷内卦成。

再祝曰：某宫三象，吉凶未判，再求外象三爻，以成一卦，以决忧疑。祝毕复如前法再掷，合成一卦而断吉凶。至敬至诚无不感应。

诀曰：两背由来拆，双眉本是单，浑眉交定位，总背是重安；　单单单曰乾，拆拆拆曰坤，单拆单曰离，拆单拆曰坎。余卦仿此。单变为重，折变为交。

### 六十四卦名

乾宫八卦：(俱属金)乾为天、天风、天山遁、天地否、风地观、山地剥、火地晋、火天大有。

坎宫八卦：(俱属水)坎为水、水泽节、水雷屯、水火既济、泽火革、雷火丰、地火明夷、地水师。

艮宫八卦：(俱属土)艮为山、山火贲、山天大畜、山泽损、火泽睽、天泽履、风泽中孚，风山渐。

震宫八卦：(俱属木)震为雷、雷地豫、雷水解、雷风恒、地风升、水风井、泽风大过，泽雷随。

巽宫八卦：(俱属木)巽为风、风天小畜、风火家人、风雷益、天雷无妄，火雷噬嗑，山雷颐，山风蛊。

离宫八卦：(俱属火)离为火，火山旅，火风鼎，火水未济，山水蒙，风水涣，天水讼、天火同人。

坤官八卦：(俱属土)坤为地，地雷复，地泽临，地天泰，雷天大壮、泽天夬，水天需，水地比。

兑宫八卦：(俱属金)兑为泽，泽水困，泽地萃，泽山咸，水山蹇，地山谦，雷山小过，雷泽归妹。

### 五行次序

水一火二木三金四土五

### 六十四卦次第歌

乾坤屯蒙需讼师，比小畜兮履泰否；同人大有谦豫随，蛊临观兮噬嗑贲；剥复无妄大畜颐，大过坎离三十备。

咸恒遁兮及大壮，晋与明夷家人睽；蹇解损益夬姤萃，升困井革鼎震继；艮渐归妹丰旅巽，兑涣节兮中孚至；小过既济兼未济，是为下经三十四。

### 系辞八卦象类歌

乾为君兮首与马，卦属老阳体至刚。

坎虽为耳又为豕，艮为手狗男之详。

震卦但为龙与足，三卦皆名曰少阳。

阳刚终极资阴济，造化因知不易量。

坤为臣兮腹与牛，卦属老阴体至柔。

离虽为目又为雉，兑为口羊女之流。

巽卦但为鸡与股，少阴三卦皆相伴。

阴柔终极资阳济，万象搜罗靡不周。

### 十天干

甲乙东方木，丙丁南方火，戊己中央土，庚辛西方金，壬癸北方水。

### 十二地支

子水鼠，丑土牛，寅木虎，卯木兔，辰土龙，巳火蛇，午火马，未土羊，申金猴，酉金鸡，戌土狗，亥水猪。

### 纳甲歌

乾金甲子外壬午，【子寅辰午申戍】

坎水戊寅外戊申，【寅辰午申戊子】

艮土丙辰外丙戍，【辰午申戍子寅】

震木庚子外庚午，【子寅辰午申戍】

巽木辛丑外辛未，【丑亥酉未巳卯】

离火巳卯外巳酉，【卯丑亥酉未巳】

坤土乙未外癸丑，【未巳卯丑亥酉】

兑金丁巳外丁亥，【巳卯丑亥酉未】

### 安放世应歌

八卦之首世六当，（谓八纯卦，世都在第六爻。）

以下初爻轮上扬，（若各宫之第二卦，世在初爻。第三卦世在二爻，余可类推。）

游魂八位四爻立，（每宫第七卦，谓之游魂，世在四爻。）

归魂八卦三爻详。（各宫第八卦，为归魂，世在三爻。）

世初应四，世二应五，世三应六，世四应初，世五应二，世六应三。

假如乾卦：世在六，应在三；姤卦便世在初，应在四；遁卦世在二，应在五；否、观、剥皆从其序，各进一位。

至晋卦，不得上至第六爻，仍缩下安在第四爻，应在初爻，是为游魂卦。

至大有卦又退下一爻，世在第三爻，应为第六爻，为归魂卦。

各宫各卦皆依次例推之。

### 安身决

子午持世身居初，丑未持世身居二，寅申持世身居三，卯酉持世身居四，辰戌持世身居五，巳亥持世身居六。

### 起月卦身决

阴世则从五（午）月起，阳世还从子月（子月乃十一月也）生，欲得识其卦中意，从初数至世方真。

看世在交拆爻为阴，在重单爻为阳。

俱从初爻上数至世，便知何月卦，即是卦身也。

吉神照临则吉，凶煞克害则凶。

假如乾卦世爻是单，便以十一月从初爻数上去，到第六爻世上即是，四月卦也。

又如明夷卦，世爻是拆，从初爻以五月数起，至世即八月卦也。

### 起六神决

甲乙起青龙，丙丁起朱雀，戊日起勾陈，己日起螣蛇，庚辛起白虎，壬癸起玄武。

（俱从下起至上。）

### 飞伏神歌

乾坤来往换，艮兑两边求，震巽相抽取，坎离递送流。

乾卦伏神从坤卦寻，坤卦伏神从乾卦取。

两宫互相交换，下六宫一如此例。

假如乾卦六爻是：子寅辰午申戌，其伏神用坤卦：未巳卯丑亥酉。

又如天风姤卦，外三爻是本宫出现，不必看其伏神；内三爻是巽宫来，方要察其本宫。

子寅辰伏在丑亥酉内也。

至风地观、山地剥、火地晋，内外卦皆是别宫，其本宫六爻皆伏藏于内。

至火天大有归魂卦，外三爻是伏藏，内三爻是出现，余宫各卦可以类推。

凡看伏神，因用爻不上卦，或被冲克，不得已而按索之。

学者自宜变通，不可拘泥。

### 不全爻象各卦歌

试论泰复夬需旅,鼎解大畜豫贲推，十卦本来无父母,若卜父母非所宜。

以上十卦无父母爻。

更有观剥恒升井,大过六卦弟兄亏，若占兄弟切须忌,纵无大患主灾危。

以上六卦无兄弟爻。

遁履姤孚渐谦涣,屯睽既济革明夷，小过咸蒙并蹇卦,十六卦中妻财亏。

以上十六卦无妻财爻。

无子亦有十六卦,二过否蛊并颐随，大畜贲观中孚井,遁升归妹晋损儿。

以上十六卦无子孙爻。

小畜未济家人卦,更逢旅讼涣益颐，八者之中皆无鬼，求官谒贵岂相宜。

以上八卦无官鬼爻。

### 五类俱全各卦歌

五位各爻兼备者,二十之卦报君知八纯节丰及大有,比临无妄大壮师萃卦噬嗑同人困,财官父子兄皆宜.

### 游魂八卦歌

明夷与颐晋，需讼及中孚，小过并大过，游魂应在初。

### 归魂八卦歌

归妹及同人，师随蛊渐轮，比还兼大有，八卦是归魂。

### 年上起月歌

甲己之年丙作首，乙庚之岁戊为头，丙辛之位从庚上，丁壬壬位顺行流，更加戊癸从何起，甲寅之上好追求。

假如甲、己年，其正月便是丙寅月，二月是丁卯月，挨顺轮去。

乙、庚年，正月是戊寅月，二月是己卯月。

其余仿此。

### 日上起时歌

甲己还加甲，乙庚丙作初，丙辛从戊起，丁壬庚子居，戊癸何方发，壬子是真途。

假如甲、己日，甲子时起；乙、庚日，丙子时起。

余例推。

### 定寅时法

正九五更二点彻，二八五更四点歇，三七平光是寅时，四六日出寅无别，五月日高三丈地，十月十二四更二，仲冬（十一月也。）才到四更初，便是寅时君须记。
