# 柳庄神相(卷一)

## 未出腹预知贵贱

此言腹中之胎。凡男抱母，女背母。或上或下为夭胎，或左或右为寿胎。贵胎动必停，匀自无毒病；贱胎腹内多动，其母常有病。

广鉴先生曰：男胎母气足，神常清；母胎气不足，神多乱。平常声清，怀孕必生福气之男；平常声浊，怀孕必生孤苦之子。

文曰：唇白多难产，临盆欲安静大富。贱者胎乱动，寿者母必安，夭者母多病。寿者母印红，夭者母唇白，贵者母精光，贱者母神散。

## 在腹先知男女

男胎动必匀停，母双眼下白莹，准明印润；女胎眼上青暗，又主难产。

## 临盆可定曰期

印堂红，主丙丁曰，火旺必生男；准头黄主戊己曰，土旺必生男；水星口角明，主壬戊曰，水旺必生女；双颧明主甲乙曰，木旺必生男；仑下库明主庚辛曰，金旺生女必难产，是男不妨。

凡面上俱暗色不开，还有几曰，只待何处明方许临盆急然。一明复一暗，必死无疑。凡女人临产之时，看右手心，红在乾宫贵子，红在坎宫富子，又好养，在掌心为明堂，红润必生福寿之男，若是青色，必产破家之裔，再青暗，未免难产。以前俱论产妇之诀。

## 莫道婴儿难相，一生出腹可知

凡下地小儿红黑色为妙，白色主夭。身生白瘼滑如糊，因临盆房事多，而主生疮疾多病。

有六件好养：

1. 凡男头发齐眉好养（多福利）。
2. 头宽好养（大贵）。
3. 鼻孔出气. 闭口睡好养。
4. 鼻高. 唇红厚好养。
5. 眼有神. 啼高响者好养。
6. 阴囊大皱黑而有弦者好养。

有二十一件难养：

1. 头皮急，三岁开，面大无鼻梁，一岁开。
2. 鼻梁不起，一岁至死。
3. 睛如黑豆，身不满周。
4. 睛圆如鸡，一周可知。
5. 耳软绵，三岁不全。
6. 没有脚跟，难过二春。
7. 声大腹小，一周难保。
8. 肉重如泥骨少，三岁死。
9. 股道无腿，难过一春。
10. 唇薄如纸，一岁必死。
11. 耳后无根，不满三春（耳后小高骨，又名玉枕，又名寿根，书云：玉枕不能言而亡，正合此也）。
12. 沼有辅弼，只好二七十四岁（出耳行天停，此骨在发边，如无此骨者，十四岁必死）。
13. 肉多骨软，一周不满。
14. 头大项细，不满一周。
15. 双目无神，不过三春。
16. 眼如含泪，只好二岁。
17. 头尖又薄，五岁妨厄。
18. 腹大肚小，三岁必了（此言无肚也）。
19. 发黄又束，二岁而死。
20. 无眉齿早，三岁而死（凡齿一周内生必好养，一周外生大贵，五. 六月生主死，下齿先生者主大聪明，主妨母）。
21. 凡小儿欲顶平. 耳正兼硬. 声高气足. 神爽方好养。

书云：神昏气暗，必是贫穷之汉。第一件总论，凡小儿欲声高清响亮，亮而坚者为妙，非贵即富。以前相下地百曰内之诀。

## 三曰知一生

此言下地小儿，乃原秉气极验，后来恐吼好养起来转难看三曰。

若是唇红又厚，必贵，耳硬必贵，一连三四声不换气，大富贵。

啼叫自动大起来，又有力，善武。

睛转看者必贵。

唇薄不为妙，白能动头者是能人。

啼叫无力者一生不好。

## 三岁定八十

此言三岁已不食乳也，看五官六府三停骨格，定性情贤愚。自见小儿骨暧者精壮，神足一生病少，寐口合语不露齿，福寿到老之相。

俗说三岁定老，相上原有此说，三四岁之童，汗宜香，声宜清，眉宜黑，发宜细黑，黄细亦不妙。

耳低百无一成，多因生角，主愚贱。

大概相童之法要神欲清. 血欲明. 气欲和. 骨欲坚（小儿骨欲硬，大人骨欲软）。

皮属土，故为皮土。

皮为臣，骨为君，臣宜辅君。

皮薄骨高少年死，皮厚骨少少年亡，此五者有一件，非贫即夭。

## 相有诀法不可乱言

此说可记后边断法，再依古书部位，万无一失，不可以一美而言善，不可以一恶而言凶。

相有乘除加减之法也。

## 人从少长，先观童相为先，骨格未成，五岳六府三停可定

此评小儿不可不相。

凡小儿大概先看形体正直，气象昂然，此乃大成。

厚者有寿，薄者少福，天削刑伤，地削贫贱，睛黄愚玩，鼻小大败，头偏尖不成器，耳低反，心穷志途，神散多犯僧道，耳低必定贫穷，神散多狂而淫。

小儿骨格未成，但五官六府已成，不可不依理细看，何一官好，何一处不好，一生全要以头为主。

天庭不好，一生不妙不成事，言过此方好，乃是乱道。

头有二十四气，有二十四骨，各有一名要细看，认后有永乐百问，详看方知。

## 婴儿童子各有一说

此言不可一概而推，三岁为婴儿，相神气，不相五官。

十二岁内外为童子，相五官六府三停。

## 闭女童女另有一相

婴女之相与男不同，忌天庭高. 颧骨耸. 声大. 睛大. 眉重. 性躁，此整件俱主妨母. 少兄弟，又主破家。

十岁为童女，忌声高. 颧高大. 额不平，书云“杀三夫”。

欲知三度嫁，女作丈夫声。

相女之法，和润色明为妙，忌齿白. 尖细. 黄大. 疏稀四者不妙。

大概贵男无贱耳，贵妇无贱齿。男若耳不好，为金木开花，一世多成多贱多学少成，女如齿白尖，多淫少子为不妙。

## 先言三岳，乃出胎腹所成

额为南岳，地为北岳，右颧西岳，左颧东岳，鼻为中岳，此乃五岳，先有三岳所说，额鼻阁乃面三停，出胎已成，独颧骨还未成，凡小儿最要此三岳中正，不塌为上，如南岳高，多福利少灾好养，如中岳高，成大器好养，如北岳方圆隆满，主有大富。

乃有天高主贵，地厚主富。

如一岳不成者，难养不大，虽养大亦是败子。

上岳低，则妨父母，中岳陷，则败祖基，下岳削，则一生贫穷。

凡此即不足之相也。

## 次看五官，诚恐后来更改

凡小儿不可以面上为验，后来有更换之处难看贵贱，只看神. 色. 气. 肉四件为妙。

## 不可认真，还宜动察

不可以美而言好，莫以恶而言害，其中还有异处，不可定一理而推，更宜细审声音，再察五官六府，如俱不得好处，还有一件可取，或贵或富，若有一面好相，得一件破处，既不利也。

## 相乃仙传，要人眼力

眼力者眼明书熟，用心细，用力细，看一身上下，并处红痕斑点毛发痣损，则万无一失。

## 古相多般一时难过，今时气数难依古书

此二句乃夷相法，是麻衣祖师在石室中授陈翁，后陈翁以积阴德救世人性命，小则解人困苦，举善为贤，知凶知吉，岂不是阴功？后有吕祖. 达摩. 鬼谷子. 唐举诸先贤共有七十三家相法，论各不同，后宋人著为人相编，

总云：相有万般难逃生克之中，理虽各别一身相有秘传。

今时人天道南行下元甲子，非若古人气壮身强，生得神余肉厚，今人薄削枯干者及多，内中有大富大贵，今固然弱故，今人厚薄不合，古书柳庄老子此等俗士空费心神，不知诀法，故用黄纸珠笔闲作此心境，立书授以广其传。

## 小儿顶平，眉重皮宽可言好养

凡小儿头小必不成人，尖头不成器，故要顶平为主。眉清无寿，大人欲眉轻，小儿欲眉重，皮宽者定是好养，皮急者性急，又主难养，十无一生。

## 少女发黑暗长. 耳正可许贵夫

少女乃十三. 四岁之时，最喜发黑. 耳正. 眼秀。

书云：凤肩凤颈兼凤目，女人可许配君王。

身长而眼大一寸，今人面阔三寸半，岂有一寸之目？不过细长藏秀为妙。

肩圆休厚为贵，项长为贵，项短发长必有三郎，耳反额方四度成双，大概欲细眉. 长目. 准圆. 额平为妙。

## 男相十六可成，女相十四可定

凡男相十六周身已定，女人十四祭水已至，皆至此而皮血不润，神气不旺必贱，若面光如油主淫乱。

大概不宜太过不及，要中和为妙。

男人十六已成，也不宜太过不及，惟忌肉肥. 光少. 血滞. 神衰，主夭。

若神足. 气壮. 肉实. 骨正，是成立之人也。

## 五行贵贱难逃生克之中

五行乃金木水火土，不可一大一小不配不合不周，左耳金星，右耳木星，额为火星，口为水星，鼻为土星。

额高耳反（火克金），父母家财总是空，口大额尖（水克火），一交十五身受苦，口大睛清额又高，定是高贤大贵豪，鼻大口小（土克水），三十三四离乡间。五行有一克不为好相，得一生者大好。

五官：眉为保寿官，眼为监察官，鼻为审判官，耳为采听官，口为出纳官。

六府：天仓为上二府，颧骨为中二府，地库为下二府。

三停得位. 六府相匀. 五官俱正，乃大富大贵之相也。

如有天仓而无地库，初荣暮败；有地库而欠天仓，初困暮荣；如有颧骨而无天仓地库，亦不好，主大孤独之相，又名大跃，一紫熙，二月孛，三罗四计五曰六月也。

## 荣枯得失

此四者人皆难全，如天高. 地厚. 土正. 颧开乃有荣有得之格，如天庭削. 曰月明. 眉毛秀，少年未必全美，祖父根基小，在中年三十开外一路行来方好。

书云：天高地薄初发达，中年难成；中正颧高，到中年可成基业。

鼻如悬胆，白手兴隆，颧鼻低，一世穷苦到老。

## 富贵贫贱

凡富要身发，财来自神发，财来自身发，不发财不来神，不来财定难发。

言神相人，瘦取木形之格，木若有神财必发，木若无神寿必伤，上等人发财不发身，中等人身发财发，下等人身难发，不见财。

一身如土之浊，肉又不实，故肉长财不来，若肉发，宜实，骨肉两配方妙。

如肉多骨少，四九难保，若体厚肉实，骨正神强，大富之相。

凡贵与富本不同，只取得精为妙，清要清到底，不宜一浊，此乃概论形局，还要看五官六府十二宫。

## 寿天得失

此四者各有一说，夫寿者骨坚肉实血润，凡老来最宜眉毫. 耳毫. 寿斑. 枕骨有阴纹，皱硬黑坚，若老来唇青暗，主饥死，耳暗三年内死，耳干枯二年死。

少年耳干暗，主大穷大败，中年耳枯，主无运，直待明润方得亨通。老来耳黑主死，故金木不可不明，项皮干暗主大穷苦。

老来头皮一干即死无疑。黄光生口角，暗色绕唇，青即死。

眉毫四十外生，有人扶助，五十外生亦好，如朝下，方不刑克，朝上主孤独。面上六十外生斑，宜黑亮，方有大福大寿，五十内生即死。

老来生发不宜，主克妻丧子。

有寿还看头皮为主，夭者何说？人生天地不过秉曰月精华，夺天地秀气，若有一损，即成夭相。少年垂首，为天柱倾，主死，曰月无光即，目小无光，不满三十之外，头大顶尖皮又干，四九之寿。

书云：颜回寿短，皆因神散光浮；太公八十，只因耳如雪霜。鼻无梁，三九之后。又目如泥，二十五归。

眉如闷鸡，四九难保。罗计月孛交加，三十之年定折。

罗计曰月交增，三十前后入寿为僧，不然也夭。身小音不响，三十外归。

身肥气不绥，四十外归。眼露鼻无梁，三十八杀伤。

又云：发黄如草气来粗，又是愚玩定配徒，三十外主凶死。身犯血灾光，四九定归阴。发长眼无神，四九内归春。

又云：头小发长踪迹散，发长头窄，命难量。发生到耳须即死。卷如螺必有伤。得者言人久困之相，而得一遇之兆，如人久困，准头一明，印乃命宫，若一开，即得三遇为得弟也，若人久困双眼忽然神足，大遇一贵。

声音一响，必有一得。如人部位好，只因色不开，神若一足，乃有万里云霄之志。

如血色久不开明，乃多滞，若得一明，滞自退也，本利得生。

失者乃交败运之说，预防则免一半。

如人气色好，即发得财。

若部位不足之外必失矣。

眉眼清而根陷，须防四十外失。

天庭高乃父兄之运，若眉眼不好，到三旬刑失位破家。

如其他星好，木星不好，仓库削，六九前火心有亏，一世身荣，到子穴之时，转穷困者，皆因卧蚕黑暗，唇青。

老来无粮，只为舌下根生硬，乃古底横生一硬也。

## 人同天地岂可一事无成，若有一损终身不发

此言天乃一大天，人乃一小天，天有曰月，人有双目，天有四时，人有四渎，天有金石，人有筋骨，天有山岳，人有五官，天有金木水火土，人有心脾肺府肾为五行。

大概头圆象天，足方象地，毛发象山林，声音象雷霆，五岳象山川。

天有风云雷电，人有喜怒哀乐，天有不测风云，人有旦夕祸福。

天欲高，地欲厚，山林欲秀，曰月欲明，雷霆欲响亮，江湖欲通流，山岳欲高耸，金石欲坚实，皮土欲厚壮，此数件内有一件不成者，则非富寿之相矣。

## 四季推断

心属火，发出气燥，色红，多在印堂。

脾属土，气暗色黄，多在土星。

肺属金，色白，气青，多在四库，故金行四肢。

肾属水，气浊，色黑，多在两玄壁地库，各有部位。

如印堂属火之位，若暗，乃水克火，不可不依五行言之。土星属土，如青，则木克土，即死。

## 先分五岳五官或成或败

五岳者，额为南岳，两颧为东西岳，土星中岳，地阁为北岳。

若有一岳不高，不成格局，不为贵相。

若天地不朝，仓库陷削，独颧骨也不妙。

书云：颧高大贵，要四岳相顾。

今书方言：独颧生面，田不守，子死妻伤，大不妙之相也。

如独土星高满，面俱削，为孤峰独耸，妻子难言，孤独之相也。

## 五星说

一曰耳为采听官，二曰眉为保寿官，三曰眼为监察官，四曰鼻为审判官，五曰口为出纳官。大经广监书云：一官成十年贵，显一府明十栽富贵，五官俱成终身富贵。

耳须要色明高耸过眉，轮廓完成，贴肉敦厚，命门宽大谓之采听官成。

眉须要宽广清长，双分入宾，或是弦之新月，首尾丰盈，乃为保寿官成。

眼须要含藏不露，黑白分明，瞳子端正，光彩射人，或凤目细长藏秀，乃为监察官成。

鼻须要梁柱明直，上接山根，印堂明润，下连年寿高隆，不宜起，准头库起形如悬胆，鼻如简筒，黄明色肉，为审判官成。

口须要角弓开大合小，上下唇配齿，配四方，为出纳官成。

## 耳为采听官

色白如玉，年少作三官。

贴肉垂眉红润，自然财产丰盈。

直如箭羽，安得不孤穷。

命门窄，难容指，寿元短，作志浅，愚昧。

年轮反薄，黑色破囊，空空是也。

毫生窍内，天年高寿，厚大珠红极贵。

老态龙钟，八十寿方终（老人行路颜垂背屈迈步不前，显之龙钟）

## 眉为保寿官

浓厚淹留薄束，孤独，兄弟非宜。

骨俊高起，性勇而奸，为非清秀。

湾如月样，文章显耀荣奇，印堂广，双分入宾，卿相贵何疑。

竖毛多主杀气，神刚性暴少思维。

交连黄薄奔波劳碌丧他乡。

横竖妨妻克子，旋罗多孰枪旗底，厌眼相连不断，运至必遭亏，三十外至此不好。

## 眼为监察官

两眼光浮，对轮喷火，杀人贼好奸谋。

睛如点漆，聪明。

眼大者多攻艺业。

上视者，勿与交。斜视者，奸。

鸡蛇鼠目，不淫则偷，三角眼深藏毒害。

## 鼻为审判官

小贪，高耸而偏有缺陷，淫荡。

短，未敢言荣昌。

最怕十分昂露。

如悬胆，必作朝郎。

年寿有横纹，家破苦奔波。

山根折断，田园不守，妻子先亡。

## 口为出纳官

短促唇掀，色青齿露，偏斜，骨肉煎熬。

阔而不正，虚诈。

尖薄，是非之口。

唇里含紫，食禄千钟。

复言上下唇载，多生纹理，过恶，少子孙。

食餐多哽咽，必定主屯厄。

睡中不合，泄元气，夭折。

两角低垂，常被人欺。

## 耳为金木二星

金木成双，廓有轮，风门容指，耸直朝罗计上，富贵荣华。

金木开花一世贫，轮飞廓反有辛勤，于中若有为官者，终是区区不出名。

## 口为水星

口含四字如珠红，两角生俊同上弓，定是文章聪俊士，少年及弟老来荣。

又曰：无俊无角是乞儿。若是偏斜多动乱，是非奸诈爱何疑。

## 额为火星

火星宫中阔方平，闯泽无纹气色新，额有三条川字样，少年及第作公卿。

又曰：火星尖窄是常流，纹乱纵横主配囚，赤脉两条侵曰月，刀兵法死它州乡。

## 鼻为土星

土星端正如简筒，窍门孔大是三公，兰台延慰来相应，必定身名达帝聪。

又曰：土宿偏斜受苦心，准头尖削主孤贫，傍观勾曲如谁鹰嘴，心里恶毒必害人。

## 紫气

紫气宫中润又方，拱朝帝王是贤良，兰台廷慰来相应，定主官荣曰月昌。

又曰：紫气宫中狭又尖，小短无腮更少宾，自小为人无实学，一生虚耗不堪言。

## 二月孛曜（山根又曰孛曜）

月孛宜高不宜低，莹然光彩似琉璃，为官必主忠臣相，更生贤妻又好儿。

又曰：月孛窄小孛中狭，又尖破败事相连，为官岂得荣高禄，学问无成困少年。

## 三罗四计

罗计星中秀且长，分明贴肉应三阳，不惟此颜居正官，言义彰明播四方。

又曰：罗计稀束骨耸俊，为人性急又凶连，好恶壮似垂杨柳，兄弟如旧有旋纹。

## 五曰六曜

眼为曰月似太阳，精神光彩一般强，为官不作当朝相，也合才高作栋梁。

又曰：曰月斜短赤贯瞳，更兼孤露又无神，阴阳失位多刀死，枯暗长年必恶终。

## 男以精神当贵，女以血气荣华

男以精神为主，女以血气养命，男以精生身，女以血养命，男子精干即死，女人血枯即凶。

男虽以精为主，不知何处可观？天以曰月为精华，人以双目为精神，神乃精之苗，精壮即神清，神清则目秀，故男子要眼黑，光彩射人。

眼似点漆，终身荣昌，神足气绥，白手成家。

故男子以精神为主。

女子以血为主，何处验？血在皮内，色在皮外，皮内若血足，皮外必光明，血内色外，乃为一根一苗，有根即有苗，有血方有色，凡血色两件皆有者为妙，如色不润，也不妙，为有根无苗。

如色明内无血，为有苗无根，主淫相。

如血润不华，主夭。

血光色浮，主淫。

色暗唇皮干白，主夭。

乃为血不润，不出子，贱妇也。

又发乃血之余，发若束薄. 黄短亦不好也。

青黑为贵，长为贤。

书云：发青之女贵且荣，长润生儿定富饶，若是旋螺并短薄，贫贱妨夫又杀子。

男子要目清，女人要发厚。

又曰：皮无光，血不华。

颧高. 额削. 目圆. 嘴尖. 臀娇兼胸露，三十年来嫁七家。

又云：背陷成坑妇不宜（女人背为福德），胸膛高起好是非，睛黄面赤唇掀露，不孝不贤破败衰。

又云：妇女睛长不露光，皮香肉润好贤良，色莹和泽碧蛋面，生子须当待君王，择妇何须择美容，肩宽背窄毒似蚣，鼻隆凤目眉勾额（勾如螺纹，下平，其妙得配为奇），养子须当朝圣君。

又云：妇人产女气粗，乃不良，下贱之辈。

## 柳庄近永乐乾坤赋（专论女人之说）

象曰：乾道成男，坤道成女，阴阳有别，刚柔有体，故男相与女相不同，女相以柔为本，以刚为形，以清为贵，以浊为贱。

印堂一正，助贤良人，发福兴家。

目秀藏神，得贵子。

九秋步月，鼻如悬胆，云发双鬓拥金冠。

两颧独高，克子刑夫多性燥。

睛黄发赤，三十成婚。

肩耸肩寒，幼年贫贱。

堆金积玉，多因门龟宽舒。

衣锦藏珠，只为面圆方正。

女人大概颧高不荣，额削不贵，面金面凹，独守兰房。

色若鲜明，必产英豪。

印堂血撰，可产及弟之男。

掌若常红，当生尚书之子。

颜清貌秀，可为霜妇守闺门。

血润色红，到底难言通贞节。

凤目. 腮圆. 额正，可为极品夫人。

天陷. 地削. 颧横，下贱不堪言论。

杨妃好色，皆眼露光深。

谢女才高，只为血和明润。

绿珠身映楼前，可恨印堂一陷。

武则尼遇高宗，实乃面圆唇珠。

桂英力破天门，十六腰圆四尺。

昭君北番身殒，小口额暗牙尖。

吴夫人产二英，脐内深藏弹子。

买臣妻夫不贵，阔口声横细腰。

何故女人为将，盖因目大眉横。

出嫁旺夫生子，准明唇红印润。

半世不能婚配，色暗声躁腰粗。

一生福禄多荣，光浮色荣。

双眼一双好目，天然性格聪明。

两道弓眉，自有贤良作配。

指似春笋，皮香肉润，配侯王。

若光浮. 面皮衰. 须薄，淫贱。

声似奏乐，韵悠扬终，富贵。

容若下严多温雅，必定夫荣。

穷人之妇，何曾血润光莹？富室之妻，定是脐深. 腹厚. 臂宽. 腹大，何曾无子？唇薄皮干，朝夕开口舌。

乳头黑，肚脐深，生子必贵。

乳头小，肚脐浅，子俗无能。

总言之，血色浮光，克子丧夫。

准暗. 印多纹理. 眼大. 颧高，夫权必夺，丧子刑夫。

骨粗肉硬，丧夫刑破定无疑。

内助贤能，须要唇红并眼秀。

摇头摆手，身轻脚重，下流人。

语言和润，持家整内不须言。

## 头为六阳魁首，像合与天

天顶为景阳，天仓为太阳，后脑为后阳，天灵为灵阳（女无此官），左右目角为华阳，此乃六阳。

还有二十四骨，各有一名，为二十四气，故头为一身之主，不可欠缺，偏陷歪斜薄削此数者有一件，乃破相也。

最要平圆，骨起角，角有成，主为有用，六阳之中，如一阳不成，亦不取用。

## 眼为曰月精华，秉一身秀气

眼为太阳，太阳如同天这曰月，要明要秀。

一身之本，定在双睛，黑白分明，光彩射人，眸子端正，不上不下，不歪不斜，不偷，方为有用。

书云：视瞻平正，为人刚介心平。

上视多败，下视多奸，斜视多偷，光浮多淫，露神多夭，此数件若犯一件，不为取用，即非贵人也。

## 耳为丰神精彩，助一面威仪

耳为金木二星，宜白。

故曰：金清木秀，方言及弟登科。金暗木枯，岂得终身福利？一岁至耳，十四岁方止，又名根基家业，不欲低垂. 反薄. 枯削. 偏斜。

书云：金木无成浪，宜红. 宜平. 宜开. 宜贴肉为妙。

又云：金木开花，一世虚名虚利。

又云：轮暗如泥死必知，小儿赤色病来随，若是光明如粉白，福寿双全事事宜。

又云：对面不见耳，问是谁家子？对面不见腮，斯人何处来？

## 眉为保寿，不可不察高低

眉为罗计二星，宜高不宜低，宜长不宜短，宜清不宜浊，如眉浓. 低. 浊. 断，终身难问亲情。眉散又束，手足视同陌路。

眉长过目，兄弟五六，须信有之，所以宜上最要眉秀。

书云：登科一双眼，及弟二道眉。

又云：无职无权，只为双眉不秀。如眉不好，三十外可知破败，老不生毫，难许花甲一周。

## 鼻同梁柱，为一面之根本

鼻为一面之本，上接天庭，下通海口，又名土星，又名中岳，又名财帛宫，最要者乃鼻也。

万物生于土，故为一面之根本。不可偏斜勾曲，不宜山根折断，不宜年寿起节，不宜龟门不通，此数件若犯一件，乃贫穷之相。

山根高起，年寿平是明，准头丰满，金甲烫完，乃一生财丰禄足，富贵之相。

书云：鼻乃财星，管中年之造化，四十一至五十一止。

## 口为大海，容纳百道之流

口为水星，故名海口，容纳百流，上通四岳（额. 两颧与鼻为四岳），下润一身，最宜红润. 大厚. 齿白. 唇齐，上下得配方为贵相。

书云：唇红齿白人多禄，薄小尖偏福不宜。六十至此管十年事。

书云：睛青口阔文章高。人若目暗口尖，多是贫穷之辈。面大口小何足为奇，面小口大何足以道。面圆口阔，方是。

## 项为百道，可观长颈细圆

夫项者上载六阳，下通百谷。不可不观。

古人之书只有相喉，未有相项之说，项者乃一身之主，岂无相乎？凡女相项周长为妙，男人不同，瘦人项欲长，肥人项欲短，瘦人项短，三十前后难逃，肥人项长，四九不能保身。

凡项一忌结喉，二忌浮筋，三忌露骨，四忌动气。

此四者俱贫穷之相。

瘦人结喉，不过困守，肥人结喉，浪死他州。

先生曰：皮急肉浮又结喉，半生车若走他州。血枯若霜者，四十前后寿必休。

又曰：项圆皮厚，有重纹者，定是聪明俊秀人，两背两肩来济遇管教，白屋舌公卿，故头从圆，项若细，难言有寿。

项有重纹，为项条，主大寿一生，不招凶。

## 背合阴阳，三道不可不定平高

背陷成坑胸露骨，家无隔宿之粮。大概背欲高，胸欲平，肩欲阔而不耸，凡耸为寒也。

广鉴集云：背有三甲（三甲乃背字也），腹有三壬（三壬用垂字也），衣丰食足富贵荣华。

凡胸宜阔，不宜窄小，胸上有毫为忌，软者遂可心之，深陷为人心事奸邪。背若成坑，至老无粮，水土两形背宜高，木形背宜平。

俗云：好面不如好身胸，背乃一身之主。

书云：阳空阴没亦同途，背为阴，胸为阳，乃阳不可空，阴不可露。

## 乳为后裔根苗，最宜黑大方圆坚硬

凡乳不宜小，金木水土四形宜皮土厚，如皮薄，乳必薄，乳头圆硬子富，乳头方硬子贵，乳头破小，子息难成。

乳白色不起，难言子息。

妇人乳宜黑大为妙，小者子少，大者子多，乳头方圆子富贵，白小低偏子息难，若黑若坚毫且美，子贵孙荣福寿昌。

## 脐腹，内包五脏外开口

太素曰：脐乃百脉之隘，凡脐宜深，腹宜厚，皮宜实，骨宜正。

脐近上，主智人，近下，主下愚。

深者，主福禄，浅者，主贫穷。

宽大者名播千里，脐中黑子腹垂，乃是朝郎。

脐小又平，劳苦下贱。

先生曰：腹垂下，脐近上，天然衣禄，腹近上，脐朝下，老主孤穷。

凡腹宜上小下大，切忌上大下小。

又云：腹乃五脏之外表，最宜宽大，嫌窄小，居上智慧，居下愚，此理人间都不晓。

凡妇人脐乃子之根，乳乃子之苗，凡妊，子在腹必红黑，妇在腹中，三四月必凸出，若人九月脐凸又许男，凡妇人不论肥瘦，有一分深得一子，半寸深得五子，脐大方好，小则难问子息，纵生亦不存。

脐赤生子，一玉带黑，生子。

金带内生毫，生子必秀，腹皮宽大，必有五子，凡脐小. 腰偏. 腹小. 皮薄. 皮急，难有面相可取，然亦无子之妇也。

## 臀乃后成，可见兴废

少年无臀，凡事无成，田园难守，破祖离宗。

老来无臀，困苦辛劳，妻亡子丧，奔波红尘。

瘦人无臀，多学少成，肥人无臀，刮锅洗盆，无妻无子，孤独贫贱。

故臀宜开宜润宜宽大，不宜尖娇。

书云：胸凹臀凸父子不和。妇人犯此，为凶恶之妇。

附论妇人诀曰：腰小臀尖脐穴深，又为奴婢守孤穷，若是乳头再如白，一生主孤独。

又云：无臀尖之贵妇。端庄妇人，胸宜宽不宜凸，腰宜圆不宜细，乳宜黑不宜白，脐宜深不宜浅，发宜黑不宜黄，肉宜细不宜滑，眉宜圆不宜耸，背宜高不宜陷，面宜圆不宜尖，眼宜细不宜圆。

此乃总论，如犯一件，即非良人之妇也。

## 股肱一身根本，四肢规模

腕包脚肚为股肱，乃一身根本，不可无包。

书云：股肱无包最是凶，正谓此也。肥瘦大小之人俱有方好。

小儿无股，三六而亡，大人无股，贫贱泛常，妇人无股，定是不良，瘦人无股，败走他乡，肥人无股，后运难量，凡妇人亦不可无根本也。

## 手为一身之苗，万般之说

相手之法，先看五行，次察八卦。

掌有厚薄，指有长短，纹有深浅，色有明滞，务要君臣得位，五行得配，八卦有停，实主相匀，只许主去强实，不可实来强主。

凡纹欲细深成形，不欲浅乱枯干偏削缺陷歪斜。

又云：指甲乃精之余，指甲厚，主人胆大，指细主人聪明，掌明则财兴禄厚，暗黑则家破财空。

掌心有肉乃祖父根基，背有肉乃自创根底。

掌背之肉以细润为妙，大抵掌欲软而长，腹欲明而厚，如骨露. 筋浮. 肉削. 甲薄. 指偏，皆非好相也。

先生游于一小巷，见一手倾水于窗外，色莹如玉，光彩入目，指如春笋，血若珠红，先生曰：男若此手，当入翰林，女若此手当为国母。

后永乐选此妇为妃生正统。

凡男女之手宜色润. 指长. 纹细，心背有肉为妙。

离宫有井纹，当入翰林，乾宫起纹到离宫，为冲天纹，白手起家，掌心红润，数年内可起，纹若乱，则名利少成，纹浅，志亦浅，纹深志亦深，纹乱，心多乱，无纹心必干，有纹为妙。

大凡指长. 掌厚. 纹深. 色明. 血润，男为卿相，女为夫人。

## 足载一身，不可不厚不方

头圆象天，足方象地，天欲高，地欲厚，凡足背有肉，安稳福禄，足心有肉，堆金积玉。

足背浮筋，何曾得聚半文钱？

凡足中指欲长，小儿无足跟，不过一岁春。

足背毛欲软，主聪明，指上生毛，主一生无足疾。大人无足跟，贫贱走红尘。

## 秉血余，乃山林草木

凡发乃血之余，欲润而秀，细而长，软而香。不宜枯黄燥结，如山林不秀，非贵人也。

惟木形人，发不宜浓长，宜清，宜润，不宜枯黄。

金水火土四形，俱不宜多发，发多财疏，发生曰月角，主人愚玩，又克亲。

凡女人之发宜长四尺内外为妙，少年落发，难言子息，老若头乌，寿似松。半白半乌，终有寿。

少年白发丧双亲，左边多妨父，右边多妨母，不过十五岁，此白发论人十五岁而生者。

## 痣若山峰，不可不高。

凡高者为痣，平者为点，黄者为斑，凡斑点不宜生在面上。

书云：面多斑点恐非寿之人。

在面为显痣，在身为暗痣，俱宜有毫，如山林有草木方妙。背主衣冠，胸主智，腹带黑如墨，赤如珠硬，高者方贵，中平小贵，色明润为好，色暗不好。

## 毛发各别，另有分辨

粗硬为毛，不拘生何处皆主贱，较细为毫，宜生腿足为奇。

脐下股道俱有毛，主一生不招阴病，不畏神鬼。

胸上生毫，主人性燥。背上生毫，一生劳苦。

乳上生毫（三根者好），必生贵子。

若毛如草乱，多者无子之相也。

手指生毫亦好，总之，毫宜细软为妙。

## 骨乃金石，不可不坚不正

凡骨欲坚，肉欲实，骨为君，肉为臣，骨多肉少主贫贱，肉多骨少主寿夭，骨肉相匀，方言有寿有子。

凡女人骨硬必刑夫，男人骨硬必贫贱。

龙骨欲细长，龙骨欲粗正，不欲浮，筋露骨浮肉歪斜，夭相。

总言，骨欲正直，肉欲坚实，方福寿之相。

书云：骨正神强肉又坚，君臣得配福绵绵，若见肉浮多发气，四九之刑寿不全。

## 肉为皮土，不可不实不盈

凡皮属土，土必厚实，方可滋生万物。

肉必盈润，肉有血气为荣，一身皮薄，何能荣生？皮急寿短，皮宽寿长，小儿皮急，非长寿也。

又云：皮急皮粗最不宜，何曾此辈立家其，下贱愚顽多破耗，四九之前寿必归。

## 沟洫又云人中，最要深长

人中为沟洫，五十一岁主事，最要深长为妙，宜上小下大，为沟洫得通，上大下小，为沟洫阻滞。

面上有江河沟，为四渎，五岳俱从，故宜深长宽大，最嫌窄小短偏。

江耳淮鼻河目沟口，若浅，生子必迟，先生曰：人中平满，子息难言。

人中平满，四九可延年，然人中一处乃小道也，言虽如此，还宜于周身大处详之。

## 丹须一面为华表，乃丹田元气

上为禄（左右两边），下为丹（地阁），人中为髭，承浆为须，有此五名边地上生，方为胡髭。

只可有禄无官，不可有官无禄。只可有髭无须，不可有须无髭。五件俱配，方为妙，方为贵人。

凡须宜黑如漆，宜赤不宜黄，如黑赤黄相杂者，大不好也。

金赤有索，首尾一开，为金须大发万金。

面如白粉，圆如月，为银面金须，二品之职。

疏秀为妙，宜硬不宜软，宜弯不宜直，宜清不宜浊，如连鬓生须与发，和相为妙。

如发少须多，亦不发财，贫贱之相也。

书云：浑浊焦黄最不良，草比燕尾有刑伤，清轻出肉稀秀者，取于皇家作栋梁。

凡须鬓老来自直者，为羊须，尾开为燕尾，老来克子孤独相也。

## 枕骨可全福禄寿，但喜双不喜单

脑后为枕骨，三八外即生。耳后骨高为枕，又为寿根。凡人慎不可无此，小儿若无，能言而亡。

此骨在耳后，旦耳生成即有此，为回纹骨也，此为品字骨。

此为连珠骨，凸此为三山骨，以上俱主封侯之贵。北方人头大一尺外，常有此骨，若有此品，为小品字，主三品职。

书云：枕骨宜双不宜单，左右偏生寿不长，若是高高生脑后，何愁家道不荣昌？若枕骨不过主寿，如回纹. 仰月. 三山品字. 双珠连环，必主大贵。

高隆大起，发福绵绵。

## 齿乃骨余，主一生衣禄

凡齿乃骨之余，欲整齐厚大，上牙通太阳，为阳经，下牙通腰，为肾经，故齿长主寿，稀疏主夭，齿短主愚，白齐如玉，可食天禄，圆小不齐，贫穷之辈，当门二齿为大门，齐大多忠孝，偏小无信行。

女人齿宜黄大为妙，男齿生三十四，主贵，三十二亦主福寿，三十中平，二十八寿少。

又名内学堂，最要整齐白大厚者，方有学问。

## 声音合雷霆，宜响宜清

凡贵人之声清. 长. 润. 和. 韵，头大尾小，富贵也。

又云：木声宜高，金声宜润，声韵出丹田，喉宽响又坚，乃为美声。

又云：木声高唱火声焦，和润金声福自饶。凡富贵之人，声自丹田，清长高响，小人之声，出自舌尖，低而破。

又云：身小声宏，定是豪家富贵之子，声低身小，须知自是破家儿。妇人之声宜清，男人之声宜响，声如破锣. 吠犬. 呜羊，皆贫贱之相。

## 阴囊玉茎，乃性命之根本

凡囊宜黑，纹宜细，不宜下坠。如火暧，生贵子，如冰冷，主子少。

玉茎乃灵龟之说，皇帝为玉茎，常人为龟头，凡龟宜小，白坚者贵，如大. 长. 黑. 弱为贱，大者招凶，人必贱，小而秀者好贤郎。

凡龟小者妻好. 子好，大者不好。

## 股道乃五脏之后关

凡股道宜两臂夹而不露，如露十分贫贱，且夭。有毛者好，无毛者必贱。

尿迟好，快则贫，细长为贵，主武职，偏主文贵。

如叠带，富贵之相。

股道无毛老定贫，少年露出必遭刑，要知取用为奇妙，细细深藏是贵人。

## 腰乃肾命二穴，一身报本

古人腰阔四尺，今人焉能而得？只取阔直硬为妙。

胖人欲阔，瘦人欲圆欲硬。

两腰腿为肾命二穴，有肉皮厚而有寿，肾命穴陷皮枯主死，大概腰偏细薄折削俱是贫夭之相。

女人腰大是福，细. 偏者少子从贱。

书云：肾命皮焦心寿夭，腰生叠肉寿年长

## 腿膝乃下停，贤愚可定

膝大腿小为鹤，膝主下贱，膝小无骨主寿夭，小儿膝小者无寿。

膝上生筋，一生奔走劳碌，腿上生毫，一生不犯官刑。

毛硬易招险，以软为妙。

一身相俱好，如膝大腿小，主下愚，不为取用。

书云：膝大不宜露骨，腿大要膝圆。又云：膝圆如柱，一生不到公庭，腿大膝尖，半世常招官司。

## 血有滞浊明旺，可定富贵寿年

血在皮内，要知滞浊明旺，可看气色根本，血足方发气色，血旺气色方明，隐隐内应，为明灼内有色，为旺。

男女血明旺，可断富贵寿年。色昏暗在内为滞，在外为浊，主贫贱。

血白如粉，为色不华，血色不华一世多寒。

## 斑有黑. 黄. 大. 小

凡斑点，瘦人不宜，人白斑黑，主人聪明好色，人白斑黄，俱主愚贱。

瘦人年少生斑在面上. 身上，主寿促。肥人有斑主寿。

惟土形人宜斑，金木水火四形，俱不宜斑。老来生斑主寿。

大者为斑，小者为点，少年斑点大忌，老来无妨。

## 总括人生，连论满庭芳

额广. 耳润. 头圆. 足方，山根明，地阁肥，鼻垂悬胆，项有赊皮，面方背厚，一身福寿之相。

先生作一身之相，具眼屡验之法，周身上下，头发. 眉眼. 耳. 鼻. 唇曲须顶，脑. 背. 乳. 腹. 脐. 腰. 腿. 手足. 毫毛. 痣. 骨. 声. 皮血. 斑点. 阴囊. 玉茎. 股道. 人中. 枕骨而总括之。

原有三十六法，止此三十有三，何不及小便. 发. 舌得母遇漏乎？袁子闻而答曰，我观公有四十三年宰相，上佐六皇，下掌百职，恐泄天机，故将小便鬃舌隐而不言也。

高公曰：我定相术，已有四十年，岂不知鬓有深浅，舌有红白，便有粗细？但眼力不如以求子一诀，以审贤愚，而小职任之轻重耳。

袁子曰：鬓乃一面丰采，可定贤愚藏德，舌乃五谷之苗，可知肺腑胸襟。

凡舌宜大. 宜红. 宜紫，忌小. 忌青. 忌白. 忌尖，犯此乃奸吝之徒。

凡发宜黑. 宜清. 宜厚. 宜齐. 宜润. 宜光，忌黄. 忌卷. 忌乱. 忌焦，犯此乃下贱之辈。

大概君子无焦鬓，小人无大舌，鬓深过命门，主人贤德，惟好色而已。

鬓重发轻，当入公门，发重鬓轻，一世辛苦。

又云：鬓轻眉秀必有留襟，鬓少眉丰何曾始终？凡鬓重有须好，不然主娼不好。

高公然其论而赞曰：舌尖白小是非徒，鬓发焦枯学问无，若要有官并有职，除非舌紫鬓如丝。

小便如珠官拜三齐之位。

凡小便如溅珠者，高学多荣。

赋曰：人同天地，相合五行，要分南北东西，要定形容格局，欲知贵贱，先观眉目，次观唇，要定荣枯，先察形神，后察色，神发于形，色壮于色，可知富寿，血浮先，色滞于面，是以贫夭而定，气来粗大，何须苦去求名？声音急短，不必窗前努力。

骨粗指短，终是愚顽。

骨少肉浮，须知寿夭。

眼若含星，自有成名之曰。

眉稀眼暗，迷遭困苦一生。

入洋登科，四学三阳明润。

书难文滞，合庭边地昏暗。

四穷生毫，必然高寿。

三尖神露，即贫且夭。

名利无成，独恨天庭一削，暮年出壮，盖因地阁丰隆。

## 十二宫

1. 命宫。

两眉之间，山根之上。

光明如镜，学问皆通。

山根平满，必主福寿。

土星高耸，必主财源。

眼若分明，定保富贵双全。

额如川字，命逢驿马。

官星沉陷，必主孤寒。

眉接交加，成下贱。

纹乱，离乡又克妻。

故额窄眉枯，一世贫穷之相。

诗曰：

眉眼中间是命宫，光莹润净学须通，

若还纹乱多寒滞，破尽家财辱祖宗。

2. 财帛宫。

鼻乃财星，位居土宿。

截筒悬胆，千仓万箱。

耸直兴隆，一生富贵。

中正不偏，须知福禄滔滔。

莺小尖峰，到老贫寒下贱。

莫教孔仰，主无隔宿之粮。

厨窀若空，必定家无所积。

（凡鼻内生一. 二根毛，名为金登，不好，多生者妙）

诗曰：

鼻乃财帛高且隆，两边厨窀莫教空，

仰露永无财与粟，地阁相朝谷禄丰。

3. 兄弟宫。

兄弟位居两眉，属罗计。

眉长过目，兄弟三四无刑。

眉秀面清，兄迟须有贵。

形如新月，和睦永远超群。

菲是短粗，手足难同。

两样眉毛，必须异姓。

交连黄浊，身丧他乡。

头高尾低，兄弟不和。

诗曰：

眉为兄弟软清扬，兄弟生成四五强，

两角不齐须异母，交连黄浊丧他乡。

4. 田宅宫。

眼为田宅。

最忌赤脉侵睛，初年破尽家财。

阴阳失陷，到老无粮可屯。

眼如点漆，终身产业兴隆。

凤目高眉，税置三州五县。

昏暗神露，财散家倾。

诗曰：

眼为田宅主其宫，眼秀分明一样同，

若是阴阳枯再露，父母家财总是空。

5. 男女宫。

男位左，女为右，俱在眼下，名曰泪堂，又名卧蚕。

三阳平满，男女福禄荣昌。

隐隐卧蚕，子息终须高贵。

泪堂深陷，男女无缘。

黑痣斜纹，送男送女。

嘴若吹火，女人独守兰房。

人中平满，子息难得。

诗曰：

男女三阳起卧蚕，莹然光彩好儿郎，

若是纹理来侵位，宿学平生不可当。

6. 奴仆宫。

奴仆为金缕地阁，重接水星。

颏圆丰满，侍立成群。

辅弼相其，一呼百诺。

口如四字，主呼聚喝散之权。

仓库偏斜，施恩反成恨怨。

奴仆宫深，用人无力。

诗曰：

奴仆还需地阁丰，水星两角不相同，

若迟三处都无应，倾陷纹痕奴仆空。

7. 妻妾宫。

妻妾位居鱼尾，号曰奸门。

光润无纹，必保妻全四德。

丰隆平满，娶妻财帛盈箱。

颧骨侵天，因妻得禄。

奸门深陷，常作新郎。

鱼尾多纹，妻防恶死。

昏暗斜纹，子多庶出。

诗曰：

奸门光润保妻宫，财帛盈箱见始终

若是奸门生黔黯，斜纹暗滞子偏生。

8. 疾厄宫。

疾厄宫者，年寿. 山根之位。

山根光润无病，昏暗主灾疾连绵。

诗曰：

山根疾厄起平平，一世无灾祸不生，

若值纹痕并枯骨，平生辛苦却难成。

9. 迁移宫。

位居眉尾，号曰天仓。

隆满丰盈，华彩无忧，此位润平，到老得人钦羡。

腾腾驿马，须知豪游四方。

额鱼低陷，到老住场难觅。

眉毛一缺，此人破祖离宗。

天地偏陷，到老九变，生相如此，移门改暮。

诗曰：

迁移宫分在天仓，深陷生平少住场，

鱼尾未年来相应，定是游官不寻常。

10. 官禄宫。

位居中正，上合离宫。

伏羲贯顶，一生不到公庭。

驿马朝归，终身官司不援。

光润明净，显达超群。

额角堂堂，犯着官司亦贵解。

纹痕陷破，常招横事。

眼如赤鲤，决犯刑名。

诗曰：

官禄荣宫仔细看，山根仓库要相当，

忽然明净无痕点，定是为官贵长久。

11. 福德宫。

位居天仓，接连地阁。

天地相配，平生福禄滔滔。

头圆额窄，知苦在初年。

额大头尖，困苦还来晚景。

眉高耳耸，还可荣身。

眉低耳枯，休言福德。

诗曰：

福德天仓地阁圆，五星光照福绵绵，

若还缺陷并尖破，衣食平生更不全。

12. 相貌宫。

相貌者乃总论也，先观五岳，次察三停。

若五岳朝天，三停平等，行坐威严，为人尊重，此人富贵多荣。

如五岳歪斜，三停不正，一世贫苦。

额主初限，鼻主中限，水星地阁主未限。

有一陷，断为凶恶。

诗曰：

相貌须教上下停，三停平等更相生，

若是一处无均配，不是滔滔高福人。

## 十八上贵：卦印封侯

1. 头圆一尺，面如满月，背厚腰圆，封侯万里。
2. 行坐威强，铁面银牙，虎头背阔，封侯之相。
3. 声如巨雷，肉坚骨壮，眼圆虎须，侯爵之相。
4. 面白如银，睛彩如金，封侯之品。
5. 长眉凤目，龙准大颏，出将入相。
6. 三十六齿，口能容拳，宰相之职。
7. 头长五寸，朝上者为龙阁，主宰相。
8. 腰圆生漆，黑子俱毫，主玉带一身。
9. 肉如玉，光如玻璃，红如火，主国公宰辅。
10. 步阔三尺，身大头圆，为龙步虎头，王侯
11. 上身如轴，四肢如绵，一品公侯。
12. 龙睛牛曲，官至尚书。
13. 马面凤睛，官居一品。
14. 五岳朝上，当朝一品。
15. 五官俱正，位列王侯。
16. 玉露得全，国师之职。
17. 五反俱全，极贵之相。
18. 目有夜光，一品之职。

以上十八上贵，内有一件破相亦不得贵。

## 十八中贵：清高要职

1. 神清气足，可许腰金。
2. 目形贯神，可入翰林。
3. 头圆足厚，身正格正，二三品职。
4. 音清语实，舌紫唇红，食禄百石。
5. 身香肉滑，皮润血明，清高之职。
6. 睛大有神，口大有棱，鼻大有梁，南面之职。
7. 背高肚大，声响眉高，主琴堂之职。
8. 三停得正，五六得配，均位到金。
9. 耳白过面，当为侍臣。
10. 神足于形，入得翰林。
11. 额高三寸，可有威权。
12. 一双秀目两弓眉，为官。
13. 印堂开一寸，辅角起门棱，为利为道。
14. 眉直睛圆，准正口方，乃是谏官忠臣。
15. 印开口大，眉横，父犯前程。
16. 额有川纹，耳珠朝海，白手中年大显。
17. 脐深一寸，腰大四尺，可保三边卦印。
18. 臂长三尺，可保位到边将。

以上十八中贵，不宜破损，如有一件不达，亦不好也。

## 十八下贵：继职荣贵。

1. 眉高额高，纳粟供承之职。
2. 耳厚唇厚，承差知印之官。
3. 头圆不过九品。
4. 腰圆不过提牌。
5. 眉润印宽，可为都吏。
6. 唇红齿厚，当作前程。
7. 一身肉浊，坚如铁，急去求武。
8. 骨向侍配，可许异路功名。
9. 眼大睛黄眉散，不过典史。
10. 头圆口润梁低，首领之人。
11. 头圆平大，眉压眼，僧纲道纪。
12. 手粗足厚腰圆硬，传报军情。
13. 体正身长腰厚，汉为巡检。
14. 色暗生明，仓官税课之人。
15. 陂池鹅鸭运金缕，可为河沌。
16. 一面如蒙，驿马迟运。
17. 三阳一润，佐贰衙门。
18. 何故官为岳，双目若生尘。

## 女人有七十二贱，若犯一件，必有私淫

1. 两眼浮光
2. 桃花之面
3. 血不华色
4. 肉软如绵
5. 面多斑点
6. 眼角低垂
7. 摇手摆头
8. 面颧两陷
9. 面肉堆浮
10. 眼露白光
11. 口角生纹
12. 鹅行鸭步
13. 斜视偷观
14. 自言自语
15. 腰细肩寒
16. 乳头白下
17. 皮细如纱
18. 面大鼻小
19. 齿白如玉
20. 唇白不厚
21. 一步三摇
22. 一言三断
23. 语言泛杂
24. 头大无发
25. 行如雀步
26. 谈笑频阻
27. 见人掩面
28. 身如风柳
29. 獐头鼠耳
30. 缩头伸舌
31. 皮白如粉
32. 一唇自动
33. 皮滑舅油
34. 侧面垂头
35. 未语先笑
36. 豚娇胸高
37. 面全两陷
38. 脐凸近下
39. 额尖脚摇
40. 娇豚无腮
41. 唇青如靛
42. 阴户无毛
43. 笑若马嘶
44. 托腮咬指
45. 鹤腿蛮腰
46. 阴毛如草
47. 欺气伸腰
48. 长面圆睛
49. 回头频顾
50. 阴户生光
51. 娇豚唇掀
52. 坐不安稳
53. 额广发深
54. 举止疑迷
55. 如马换蹄
56. 鼠齿鬼牙
57. 眼闭眉威
58. 长身短项
59. 指短腰偏
60. 蛇行鼠餐
61. 头偏额窄
62. 饮食无尽
63. 背陷腹小
64. 鼻仰朝天
65. 剔齿过步
66. 项细眉寒
67. 腿上生毛
68. 无事自惊
69. 站立偏斜
70. 睡梦带啼
71. 性情多变
72. 别齿弄衣

## 女人有三十六刑伤

1. 黄发拳发
2. 睛赤睛黄
3. 独颧生面
4. 额有螺旋
5. 额有纹痕
6. 印有悬针
7. 面长口大
8. 面瘦生筋
9. 面尖臂窄
10. 面滞如泥
11. 地阁偏斜
12. 项露骨节
13. 性急如火
14. 神浊气粗
15. 白气如粉
16. 年寿起节
17. 粗骨大手
18. 肩背偏斜
19. 喉结齿大
20. 发硬骨硬
21. 面生三角
22. 声大如雷
23. 少年落发
24. 肉冷如水
25. 额高面陷
26. 天大地小
27. 耳反无轮
28. 眼大睛圆
29. 山根低陷
30. 夜睡多呼
31. 嘴如吹火
32. 鼻内生毛
33. 命门骨高
34. 面如雷公
35. 骨起腮高
36. 面白如粉

## 女人有二十四孤，犯者夫星子息难言，乃贫苦之格。

1. 无眉不立
2. 声破不立
3. 双目深陷
4. 鼻陷深低
5. 脐小浅凸
6. 股肱无色
7. 腰圆三围
8. 乳头不起
9. 肉重如泥
10. 一面滞色
11. 肉多骨少
12. 三阴如岱
13. 面尖耳小
14. 有颧无腮
15. 也类男人
16. 唇白舌青（如犯此者必有疾病）
17. 阴阳混杂（眼乃子宫，不可黑白不分）
18. 三十前发
19. 雷公吹火
20. 发不满尺
21. 无腹无臀
22. 肉浮血滞
23. 地大天小
24. 皮薄骨细

## 女有七贤，主夫明子秀

1. 行步周正
2. 面圆体厚
3. 三停俱配
4. 容貌严整
5. 五官俱正
6. 坐状俱正
7. 不泛言语

## 女有四德，必生贵子

1. 平素不于人色
2. 苦难中无怨
3. 节饮食
4. 闻事不惊，喜能尊惊

## 女人有寿有夭，自然不同

男以神为主，女以血为主。

凡男人血衰则病多，血旺则病少。

凡女相皮薄、皮急、尖削、血衰、气短、神粗岂能长寿？

凡女人神足皮厚，皮宽肉实骨正，自然福寿之妇。

诗曰：

血衰皮急命能全

皮薄枯干寿不坚

若是皮宽逆血旺

## 男有五十一孤，犯一者难言子息

1. 水形有发
2. 木形有发
3. 卧蚕低暗
4. 判官形恢
5. 眉疏发少
6. 蚕肉生暗
7. 头尖额削
8. 华盖额低
9. 水形额削
10. 睛黄发赤
11. 乳头白小
12. 乳头不起
13. 鼻上生纹
14. 口角纹多
15. 阴上无毛
16. 阴毛逆生
17. 眼陷成坑
18. 罗汉形状
19. 回回鼻塌
20. 独颧生面
21. 独鼻孤峰
22. 头大面小
23. 面大鼻小
24. 额上三纹
25. 面色如粉
26. 阳囊无纹
27. 光华白粉
28. 肉重如泥
29. 肉浮又软
30. 肉浮如泥
31. 肉多骨少
32. 血不华色
33. 面如娇皮
34. 人中短浅
35. 一身无毫
36. 骨冷精寒
37. 全身肉冷
38. 皮血枯焦
39. 内宫声音
40. 内宫形象
41. 蛇皮蛇眼
42. 富公嘴吧
43. 马面龙睛
44. 皋目雉睛
45. 猢狲头脸
46. 鹰腮面空
47. 蛇行鼠步
48. 骨圆肉浮
49. 三阔无脉
50. 贤脉不起
51. 手骨粗躁
