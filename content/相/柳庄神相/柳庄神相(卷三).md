# 柳庄神相(卷三)

## 分月论

正月气色在寅宫上看，乃虎耳、归来、酒令、酒池上，宜清白明润，方是正色，欲成点成片方好，如暗滞不明，此月不利。

诗曰：正月寅宫白滞清，钱财积聚喜重重，红色一来防大贱，黄必失脱黑官刑。

二月在卯宫，上看平眼角，不到颧骨边，命门，连眼下卧蚕、两山岳，上下左右看，宜青色，发外不宜，在内宜成一片，不宜成点。

凡气色独二月万物发生，成片在外为妙，不宜黑暗黄赤，不忌红紫。

诗曰：卯宫本月最宜青，明火红黄喜自生，一赤一黄东岳界，须知此月有灾星。

三月辰宫，乃天仓福星，驿马、吊庭、天门、郊外，右眉尾上看，宜黄暗润，忌白明黑，三月气色带微红为妙。

诗曰：三月天仓只取黄，红来相应是荣昌，白色刑伤是孝服，禄福自己有灾殃。

四月巳宫在彩霞、泰书、虎骨，上至月孛，下至三阴上看，其色宜红紫、光彩为妙，惟火宜旺不宜衰弱，所以要红明，若暗滞，主灾病，黑主死，青主刑伤，黄主失脱，白主孝服。

诗曰：巳宫火旺只宜红，青色多侵于犯刑，黑至五朝暗滞死，谨防灾破自伤亲。

五月午宫，在彩霞，上至口角，不及三阳，连印边左首上，宜红紫，为黄不妙，微青有破，微白不妙，微黑有危，惟紫红赤乃火之正色，最怕水，水不宜黑白青暗，又云：五月印堂宜火旺，故夏看印吊是也。

诗曰：午月之宫又要红，紫还喜红赤平平，若生暗色及青白，不破家事定犯刑。

六月未宫，色在天仓末，乃火衰之月，土旺之月，故宜紫黄，不宜别色，金紫全黄，十八曰遂意官迁，土捷商利人兴，如独紫，亦难独黄，其青暗白色为伤，赤色不忌，黑色最嫌。

诗曰：未月炎炎火气衰，黄光紫气必为财，青暗来侵成阻滞，弱火逢金定有灾。

七月申宫，连三阳下卧蚕、命门，欲白，欲明，欲润，为财喜，不欲滞暗，红赤，则为大灾。

不欲黑，必黄白黄明方妙，七月前十曰交，后十曰退，申金管事，气要强壮，色要鲜明，则吉。

诗曰：七月申宫气取强，又宜明润又宜黄，黑暗赤青多塞滞，为官去职士民殃。

八月酉宫，看左颧东岳上下部位，与正月部位相同，不宜黑、暗、青、红、赤，独喜黄明润为美。

八月火气退，金气成，人成气生，何须用赤？用红不独此宫，满面气色俱宜黄白明亮，若犯一边红赤，主口舌，犯青暗，即主灾殃。

诗曰：酉月秋金只爱明，若还暗滞有灾刑，不独本宫宜黄色，满面俱宜黄且明。

九月戌宫，看右地库、归来下，绿、仓、腮位，宜红黄，主大财喜。

不宜黑、青、赤、暗，主大灾。

然黄宜在外，红在内方好，黄内红外切忌。

诗曰：戌宫土旺要黄明，内现红光得火星，若是赤红俱在外，资财耗散主虚惊。

十月亥宫，看颜堂、边地，平口角、地仓、地阁，白色为财，赤色为灾，黄色主病死，黑青亦忌。

夫口为水星，不宜暗滞，亥乃水位，最嫌黄来，惟陂池一点黑色为妙，其白色亦要明润，若点点粒粒，大不利也。

诗曰：亥宫水季气宜明，色要光润神要清，一点黄光一点白，若非大病即官刑。

十一月子宫，同亥位一样，色亦宜白，不忌黑，惟忌红黄及斑点赤暗，一阳之后。

故不忌清水之正位，故不忌黑，若如墨如珠二者，则又主死矣。

诗曰：二阳子位看须真，各宫禁界要分明，此宫独嫌黄赤暗，如珠如墨寿无终。

十二月丑宫，亦在下库，宜青宜暗宜黄，不宜滞黑，亦因赤黑太重，方成滞色，定要识真地，独子丑二宫相连，不要差错。

二宫气色各不相同，要细看入神，子宫宜白不宜黑，丑宫宜黑不宜白，是以要辨。

诗曰：五库须黄方问成，白光一见便相侵，若迁还赤如烟雾，三七之间必有刑。

## 总论

东不宜暗，西不宜青，南不宜白，北不宜红。

仓宜红黄，库宜青暗，此大概，无不应验。

东位宜青，南位宜赤，西位宜明，北位宜白，此乃定理，若反此，则有灾凶。

后有详问解决，乃论春夏秋冬，若色白破败，色青疾病，色黑大灾，血如火者方许禄财称意，此大概也。

总诗：妙法只须三五句，无师传授枉劳心，自徒识得玄中理，笑杀江湖卖术人。

## 手掌气色总论

夫掌只宜血壮为荣，血弱为灾。

古书云：掌如喷火，甲如猩血，乃大富之手。

掌如玉白，如银亮，大贵之手也。

甲暗者官职有损，掌昏者名利全无，色明者加断进爵，色润者四序平安。

贵人之手表里通明，武将之手血光射目。

凡大小官职，俱看掌心气色，求财求喜，八卦定位，只宜黄明，最嫌色滞。

古人富贵观手看足，此之谓也。

手白光明嫌暗滞，手白暗滞喜光明。

明堂内有点豆，家旺财丰。

白如散光，人离家破。

黄而加紫，得喜得财。

青黑带滞，有疾有失。

赤色宜掌心，不宜甲内。

明润宜手背，还甲中指（手指）有白光，文盛才高。

手背皆起滞色，文难书滞。

大概血明为妙，血滞为殃也。

## 气、色之论

气乃神余，神贯为妙。

气色之根本最要安藏，宜壮宝先来面目之间，次到四肢之内。

气足一月方发为色，色发在外方定吉凶。

气无色不验，色无气不灵。

有色无气为散光，终须不足。

有气无色为隐藏，待发方通。

宁可有气无色，不可有色无气。

总言气色俱配，吉凶方准。

气乃丹田所发，或脾、或藏、或肾、或膀胱，一宫之发，不久不坚。

满面容壮，方言发福。

色看各宫，气要上下一身俱是，色看一月一年，气发可受十年这福，气来和明满目肚实。

隐隐如珠玉何愁不发？昏昏在内得富很难。

气不半壮，虽色明不过一载兴。

虽气已壮，色不开，还须半载困穷。

气滞者一生困苦，气暗者发载逆遭。

神昏者因气不加，连帮寿难许。

故气不足，万事无成。

气白滞，还须有守，待红润方可亨通。

气黑滞可许损寿，数年内大败大穷。

气暗为官退位，老寿不坚，少年我病，曰曰消条。

气足神强，方言发福。

气生色，色定荣枯。

气不和，色自不和，根不实，岂将苗？气数可定终身，人言：气数兴废，正此谓也。

夫气乃五色之内表，要和润，怕血少。

神清气足，若鲜明福禄绵绵直到老。

气浊神枯，死定期，暗衰不明，一生愚贱不须说，何年何月得安居。

夫色乃万物之苗，五脏六腑祥瑞，宜隐隐有光，灼灼有色，偏嫌滑乱光浮，最忌如油如浊。

宜荣润，切忌烟蒙。

喜色乃紫、乃莹，晦色定黑、定枯。

黑色宜明，惟仲冬可发。

地阁白色要润，秋初只喜两山火色，夏天生于巳午兼黄明必荣昌，青色只宜适合仲春，前后可观红黄紫，宜如珠点，黑白赤散乱方免灾殃。

色未发，事还未遇，色已发，事可相亲。

梅花点、巨鹿斑方为妙。

用如丝缕，如粟粒，次第而观时，及和谋为顺，便失令过时。

寒滞艰难大，木形宜本色，小色发不忌，犯相生可言有用，犯克处必主刑伤。

一二品观仓、观印，三四品看准、看轮，牧民可观六位，富豪要看双山，出兵须看唐符国印，武将要察颧骨三阳，出征上阵要看眸子目睛，边寨功臣还看项喉唇舌，此乃相中要诀，不可不辨分明，商贾黎庶细看十二宫庭，还在各月为用，还宜各位细推轻重，量深浅，红贵未可言美，黑白不宜断凶，千变万化玄机最宜活法。

每取一途维职，可看命宫下库，门吏典差，只看掌心，决秋场举子，看双耳珠、命门年寿俱宜黄紫，兼罗计三阳俱要明旺，若一处暗，难许功名。

春试，独观辅弼，再看命门，此三处若红若紫，最能知名。

眸光射目，白睛贯神，可言及第。

双眉贯紫，身挂绿衣。

入伴者不过年寿小就者也。

看命宫，九流医术，准圆耳轮滑，工人作匠无比，可京省驰名，为奴为婢。

仓明库润，乃兴家旺主之人。

为僧者，不忌产黑暗，为道者，忌火上浊滞，只宜金水澄清。

为兵为卒，一花一朵，朝酒幕肉，一白一明，家破知倾。

妓女桃花，要观终朝得宠公卿，若还血应不浮，定有良人作配。

莫到气色好看，游遍江南二十五妇气色这华丽不同。

夫气色各有一说，另有一看，如油润琉璃之上，如丹青书，虽红润亦用珠砂，内气不应，外色不来，独发一滑一弱者，若非隶卒，即是娼妓。

色不清，亦主刑破，若受禄去职，农庶受殃。

滑玉一至，灾不远矣。

诗曰：色若鲜明一派光，红如炎炎白如霜，不成斑点成虚色，百事无成有祸殃。

色之光浮不同乎弱，又另有一说，白色如粉，灼灼满面，故为浮光。

如有此色，败家之子。

少年主损，老得辛勤，君子犯刑名，女多好色，难言子嗣，寿促财破，万分狼狈。

当家之子得此，必贫穷。

光浮非是美色，乃是祸殃之根，有百千之忌，无一可取。

诗曰：色内光浮自古然，刑伤破败万千千，少年三九归泉路，老主辛勤苦难缠。

夫五色若变，凡红色多在皮外，膜内不散不光，而隐隐深藏，莹莹坚久，点点分期，丝丝明润方为美色。

为喜、为禄、为福、为财连片，一散不成。

斑点不妙，不验矣。

紫色亦在皮外，膜内乃红重为紫，斑点势大为红，色明易得见为红，然欲深藏，不宜明露，若十分不露亦不为妙，此乃太过不及，俱不验矣。

若一散一乱，非为紫色也，凡红紫二色，一重一乱，发在膜外，不成斑点，连片昏昏，即作赤色看，故云：赤色多在外，红紫多在内。

赤与紫辨得分明，凡赤色乃红，紫色在心经所发，燥暴变为赤色，势来最大，其形最壮，四季若得此色，不拘何宫，亦主大凶大难。

过一二宫，小可连三四五六处，其祸不浅，轻则破家，重则伤命。

赤中紫黑为滞色，亦主凶危，赤中带青、带黄为花杂，免一半。

黑色属水，乃肾经所发，明亮大散，独冬季地阁可取，其外俱是病，色发天庭者主死，重色不开如兰靛者主死，亮者免，白色多生地阁不发，天庭一片者为光明，为开顺，冬季可取，若隐在膜内，灼灼有光，斑成点，乃是孝服，发在何宫，主伤何人。

黄色乃五色所变，多在土星，多在天庭，多在内库，明亮为财，成珠成块为妙，暗滞散乱亦作滞色，不妙。

发水星，三十前主大病，三十外主死，老人即发，又名主色，到何得生，惟黑色一点一点为死也。

此乃膀胱生色，何能得生？青色因愁肠而生，又因洒重点。

凡掌上气色，掌心皮厚，一时难明，须用此法方可辩其吉凶。

凡看四十外到六十，宜用此法，六十外到八十，不用此法，求其自然明润，老人不看全气色，只看皮土，润者生，枯者死。

此非重色之说也。

诗曰：此法明人说与君，青黄赤白辩分明，用心细察天库看，自有天机神圣功。

五色徒今辩得明，方言祸福吉和凶，寅卯分明已午散，酉申时分自朦胧。

## 气色分解

1、凡气色有二百四十四法，如此则入门一法矣。

五色所应曰期。

解曰：青色在外应甲乙，在内应已卯；白色明润应壬癸亥子，带黄明应申酉；毫色应七月内，黑气应一月间；黄色应戊已，带滞应辰戌丑未；红色应丙丁；紫色应已午火旺之曰；赤色轻应火旺之曰，赤色重应水旺之曰。

出河口诀：水色重可往南方，火色重可往北方，青色宜往东地，白色宜往西方，赤重千里之外可免，黑重自守其灾，黄色来南得利。

故出行只看驿马，有黄明方可得财，暗滞途遭阵恐，黑赤袭命倾身，驿马、命门暗，不许出路，命门亮，印堂开，何怕行兵？下库暗，妨小人之言，天仓润遇贵人扶持，路途得财得喜，要观边地光明。

2、黑绕太阳，卢医难救；青遮口角，扁鹊难医。

此乃古法，要察明白。

解曰：黑绕太阳者乃天仓起黑色，如绽墨者死，如乌鸦者，成点者死，色散者生。

青遮口角忌春夏，不忌秋冬，忌成片，不忌散乱，忌明亮如添，忌滞如泥，内有一点白光即不死矣。

3、天广额角（面部共计二十六条）。

解曰：曰月角、耳门前不宜青暗淹滞。

古书云：黄气发从高广，旬曰迁官，青色达于命门，半年损寿，曰月角接天广部位宜黄明，忌青暗。

4、印堂、年寿、准头上，最忌赤、暗、青。

解曰：印堂四季俱要明润，年寿准头不喜赤青，若一暗，人离家破。

年寿青主多疾病，赤主血光之灾，滞主暗疾，印堂明润一发亨通，印堂赤暗破职亡家，印乃命宫，年寿为病危宫，准头为财帛宫，三处一生之主，性命根本，故先要看三处为主。

5、气色一明一暗、一亮一开，非为吉兆。

解曰：凡气色只宜一色，不宜亮，不宜更变，虽得新明，亦非福利，恐过是祸，所以暗色方开，岂可就为福利也？

6、五色俱全，名为杂花。

解曰：凡色只宜二宜三，还看生扶克制。

如红色少，得春色不忌；黄色少，得红色光利。

犯生者好，犯克者凶。

五色俱全，满面乱发，为杂花，若不立事，不发财，一起创，即破败也。

书云：青黄不忌赤白，横于满面即主家破人离。

7、色发三阳，多以得应。

解曰：太阳、命门、准头三处为面上三阳，若犯色发在三阳，必应如神。

又云：三阳明旺，财自天来。

8、气生皮内百曰方成。

解曰：凡气发于皮内，一百曰后发出为色，方应吉凶。

气好莫即言吉，气滞勿就言凶，凡气乃血往，气后生色，方定吉凶，气血最要辩明。

9、一见鲜艳，久观自散，难许发财发福。

解曰：凡色一看灼灼，久看散，则喜之色亦不应验。

10、一见昏昏，久看明润，必然福寿康健。

解曰：凡气色一见如朦，久视明润，乃是内外膜内之色，正是根本，坚实何愁？枝紫不茂，乃发福发财之兆也。

11、老人色嫩，刑妻克子主辛勤。

解曰：凡五十外不宜色嫩，少年光浮破败言尽，凡年少二十前后不宜光浮。

12、轮廊命门暗，眉尾玄珠青，莫求名利。

解曰：凡耳为外学堂，不宜暗滞，最喜鲜明。

又云：文滞书难，两眉角生青色、命门不开，到底一寒儒而已。

前书云：耳白过面，朝野闻名。

耳轮一暗，文散书空，必无才学之人。

13、掌心红，指节润，博学广问，何愁不去登云？解曰：凡掌心红，指节白，乃有学堂之士，何愁不显达登云？

14、内如白粉，外光华，虽发不过一载。

解曰：凡红色内气如枯骨白粉者，外面鲜明，虽发不过一载，必俱贫穷。

15、内色血贯，外如朦，逐着一春。

解曰：此论内气虽足，外色不开，待一载，自血足气状必开矣，表里通明，光明自然，福禄俱全。

16、气足色足神不足，难言福禄。

解曰：凡气色乃神之苗，神若不壮，虽气色亦不发，虽发达难许长寿。

少年发达神、气、色，老年兴旺血、皮、润、神、气、色诸者全方为有用。

凡老相只宜血壮，其头皮俱和润，方言兴旺，若皮枯血弱，则死。

17、大概气观一体。

解曰：凡气色发自头、面、四肢、身、腰、背、腹，若一处不壮，即不长也，不看各宫。

18、精细色看分毫。

解曰：凡色只看各宫，要成分毫，亦成有用。

如大者多有不应。

19、双颧红喷，四库光明，家财曰进。

解曰：此论气色。

颧骨红润，天仓、地库光明，财源渐进。

太兴可知歌云：双颧喷火眼如星，此之谓也。

20、五星得体色，显达云程。

解曰：耳为金木二星，宜明，白润如玉；额为火星，宜红润；口为水星，宜白亮，唇要红明；鼻为土星，宜黄莹明润，此谓五星，得体色，如此气色上，何愁不旺？功名商贾自然获利也。

21、四正见黄光，何愁不发？解曰：四正，乃印、准、双颧。

如黄明，主兴家计，立根基，创田庄之兆。

22、六位若暗者消，明黄者积。

解曰：六位乃三阳三阴，眼上又名龙宫，忌青暗，喜黄明，忌枯干，喜红润。

古云：龙宫枯陷，儿女无缘，正此谓也。

23、六府昏昏惨黑，一载身亡。

解曰：六府乃天仓、地库、双颧，昏昏而暗，唇若惨黑，乃气不足，血已枯，何能得生耳？

24、耳轮黑，准头赤，怕逢春季。

解曰：耳黑枯，气血不足，准赤如泥，血不润，若是春天见此气色，必死。

25、白色忌如粉，赤色忌如珠。

解曰：二色最忌鲜明，若如粉如珠，倾家丧命，刑伤必死。

26、曰月角忌青白黑暗。

解曰：此乃父母宫，最忌此色，俱应父母死色。

只喜黄明，白主刑伤，黑主大病，赤有刑，青暗主灾病。

27、山根喜红白黄明。

解曰：此乃根基故名山根，喜白亮红黄明润，不主破败，暗滞青赤、枯干，乃大破败，飘流之色。

29、罗计内宜白润，怕见烟朦。

解曰：凡眉内气色宜明润，忌暗滞烟朦。

30、天仓最忌暗惨，地库暗滞不妨。

天仓宜黄明，忌赤暗，地库赤暗不妨，春夏发不妙，秋冬方可。

31、边地玄壁，色如珠黑，忌飞灾横祸。

解曰：边地上不宜赤如珠，黑如墨，黄如泥，朦如烟，此数者俱大凶色也。

32、边地明，口角明亦主不死。

解曰：前言口角青主死，若边地明还须有救，边地暗必死无。

33、黄色发内，若无红，反为不妙。

解曰：黄色必须要有红色应方好，若黄不独见，亦不妙。

34、青色多内若有黄，忧中反得财喜。

凡青色不过忧愁之色，内若黄明，忧中变喜，反为吉兆。

35、红黄发外，内不应，难言吉兆。

解曰：凡色要内应方好，内不应为虚色，反为耗散之色，亦不吉。

36、井灶土色亮而虽暗，家道终兴。

解曰：井灶，乃库门，又名金甲二匮。

若明润，主家道兴隆，虽满面不开，此二处润，亦为上。

士看天仓，庶民看井灶，相中诀法不可不依。

37、白睛眸子光彩贯色，虽面有死色，亦不为害。

解曰：黑睛为眸子，白有为白睛，最要色贯，不宜色滞。

38、一二三四五六七，看左耳金星，轮廊宜赤不宜青。

解曰：凡耳轮不宜暗，无病耳轮赤，有疾年寿昏。

39、八九十十一十二十三十四，看右耳木星，轮廊气色宜润宜红。

解曰：凡小儿只看命宫、双耳前后为主，其珠明秀，少年身重名高，十五前后看耳珠，红者早发，白者淹留，黑者损寿。

40、红现正额连发际，二八前早其有身名。

解曰：十五火星主运，十六天中主运，此处红如火明，必主美兆，若黑暗者定主少年不利。

41、曰月角不宜昏暗，最喜黄明。

解曰：十七十八主运，若暗主刑伤父母，明者父母俱全。

42、辅骨驿马共天庭，切忌昏沉。

此三处连一宫，宜红莹，昏沉者途遭大难。

少主灾殃。

十九、二十、二十一三年主事。

此地观之极验，非独三年，一世可定，凡五品以上俱看驿马辅骨，以定吉凶。

43、司空正额连少府，俱要光明。

二十一主此部位，一世不宜发青赤，忌夏季灾。

44、地郊外忌红忌赤，为灾。

此位红轻为防，红重恐变成赤色不好，青滞不好，一世不宜赤，非二十三四不主此限。

45、冢墓丘陵青暗不足为害，红赤定为殃。

此二部部位原属青暗，故取为冢墓丘陵，故青不妨，只忌重红深赤。

二十六、七至此应立。

46、印堂乃火位，宜黄紫亮，忌赤暗黑青。

此火宫要红明，不宜昏暗，二十八交此，为初限，可管十三年事。

47、林木左右取山林，宜季亮黄明。

林木要季看发际，一沉一浊灾立至。

二十九、三十内主此，若此处色黑，主有忧惊之难，色暗者不宜陆路出行。

48、双眉色宜红、紫、白亮，不宜如点如珠。

凡眉内红紫贯者主有大权，极白亮者亨通。

白如点珠者主兄弟服孝，或兄弟之妻应之。

三十一至三十四止，非惟四年，一世要罗计明亮。

凡文臣武职俱在此处定吉凶。

49、少阳三十，少阴四十，太阳三十五，太阴三十六之位，独嫌枯暗，只喜乐莹光明。

此二处俱要红紫为上色，光莹为中色，明白为平色，青黑暗滞万事破败，枯者命亦有亏，此处龙宫，最忌枯暗，宜红润。

50、月孛紫气乃为山根，怕黑怕枯，忌白色如粉。

四十一、二主事。

此位气色嫌青黑枯，白要明，四十一入，为中限，管事十三年。

51、蚕位共泪堂大不相同，卧蚕下乃泪堂，再下为阴德宫、龙宫，即三阳也。

双目下一条高弦为卧蚕，又名男女宫。

色宜黄明，若发紫，主少年之兆，黑暗克子之期。

泪堂又名阳德宫，属肾经，故长有青色不为害，不为忌，独卧蚕忌黑忌青。

52、年寿又名疾厄，忌红赤青黑，必有灾星。

四十四、五主处。

疾厄宫明润无病，犯前色必有灾星，若病人色开，方和病好。

53、双颧少宜火色，老要黄明。

凡肉有骨之应乃颧也，要红明，以肉无骨之处，乃虚位，少红明、老青暗，寿必盛矣。

少年血旺，宜血明，老来血少，不得红明，宜黄润。

正面不管事，其余一身上下俱管事。

54、准头双井灶只要明润，诸色不宜。

四十八、九，五十主事。

红者不妙，青黑主死，赤主散财，黄色宜明方好，滞暗也要生灾，故土星忌火、忌木、忌水为灾。

55、人中边连法令，并食禄二库之所，不可鹿豪。

人中五十一，仙库五十二、三，食仓五十四，禄仓五十五，法令五十六、七。

唇上人中边为仙库，平口角，再外之仓为食禄二仓，再外为法令，此乃水星，切忌鹿豪，最宜明润，若白色成点亦不利，黄色发出，老人主病，少年不妨，中年不利，五十四交库为暮限，管十三年事。

56、腾蛇内红紫为福，白为灾。

此看腾蛇内深纹气色，凡老年人俱有此纹内，若红紫血壮，为福为寿，青黑，为疾为灾，此气色只宜纹内深处看，不在纹外看，纹外宜黄明白亮，凡纹内俱宜纹紫黑白，无妨。

57、归来虎耳兼奴仆，名为下库，黄暗何妨？五十八、九主此。

三处为两边下库，若发暗色亦不为忌。

58、水星唇内忌暗黑青，六十主此。

凡水星不拘老幼，宜明宜红宜紫，女人忌白色，男子忌青赤。

59、承浆内色若黑者死，白者生，黄者死，青者病，六十一主此。

承浆内五十前后宜白宜红，若少年发出黑色，主投水而死。

60、地阁两边为地库，白光一色，家道方兴，六十二、三主此。

地阁两边为地库，只要白色为妙，不拘老少，黑暗为灾。

61、陂池鹅鸭兼金缕，乃子亥二宫，居水位，白如珠玉为祥，==在陂地，六十五在鹅鸭，六十六、七在金缕，此子亥二宫色宜白。

有二样看法，若发出来玉，如珠有彩有光为妙，白如枯骨为灾，死必至矣。

62、正中为地阁，宜白宜红，黑色发为灾星立至，六十八、九，七十主此。

此地阁宜白色为好，如红色主大不好，黑色一至，即死无疑。

63、颂堂之色，老欲润，忌枯干，少嫌水黑，七十一至此管事。

用舌舐得着处为颂堂，舐不着处为子亥二宫，色宜润，怕枯。

64、奴仆宫，七十二、三前已论过；子丑位七十六、七亦依前法；腮骨边七十四、五，发黑色不宜鱼鸟容，若通二位，黄明现，水路得财；酒池、命门、玄壁暗，戒花、戒酒；吊庭、郊外青，路虽红润，何愁千里之程？青带黑滞，年寿晴，老莫言生；已台俱要红活，六府切忌有青气色得配，可行千里，如不得配，岂乎安心？解曰：春季青龙得位，夏宜朱雀当官，秋来白虎喜发，冬内玄武要旺。

勾陈若居戊土，财盈禄旺，万事亨通；

腾蛇兮发来四库，曰月有增荣；

丙丁色要现居离位到坎宫，禄有千钟；

甲乙兮生申及酉，田圆破败，妻子遭到刑；

壬癸色若到离宫出现，六亲刑克；自己屯遭曰月劳神，只为朱雀作乱；

时时费力，位因玄武成形；

愁困怨贫，可恨青龙横于满面；资用积聚，天仓妙用；

勾陈白虎来于金甲，家资满足，奴仆成群；青龙来到命门，人离家破，疾病缠身；

一长百，百长千，只为丙丁应于膜内；

家内渐富渐禄，皆因戊巳起于三阳；

水色少，金色重，方为有用；金色弱，土色重，方可成功；

财若聚色在三阳，隐隐色若散，财去似水滔滔；

欲求名，三台还须火色；

欲求利，黄色偏宜准共三阳；

少女血明，不久满箱珠玉；

妇人血旺，助夫益子；

仓盈士子，木横满面，空弗登窗；商贾木旺天庭，枉劳雨雪风霜；

小儿火色喜居双耳，将军泉水宜到眸中；

四肢独见青暗，若有火色，财禄无穷；

问寿无须唇口角，问功名罗计黄明；

求财禄要准头为主，问经营四库双颧为先；

吾辩明五形根本，一须观五色，二察神血内外四样，看四吊宫庭明，此理万无一失，生生克

克变化无穷。

## 诸吉凶气色例

1、求利：

求利看印堂，宜黄明，色在内不宜在外。

红白色宜水路；红黄色宜陆路；空拳在外，宜色在外，不宜在内。

谒贵求财，不宜红，只宜黄白，俱在印堂；看近贵，还看龙宫、泪堂，若有青色，不必求之；置货宜色暗，脱货要色明；田土上求财，还要地库色明；托人求利，眉犀宜明；更改求财，遇移要旺色；三光明润，财自天来（三光者，两天仓、太阳太阴、印堂准头目不足也）。

2、求名：

入学者，命门、双耳、印堂、山根，宜黄润明亮，忌红赤黑青；登科看眉宜明，耳轮宜白，命门、三阳、年寿此数处，俱宜黄白，如一处不明，亦难得中；春间看眉内、三阳俱宜紫色为应，青黄不妙；小就只看四库，俱宜红黄为喜，紫色大好；吏员掌心宜红明，亦看四库；凡求名书云：色不拘大小前程，俱要印堂官禄驿马红黄白润方好，若暗滞赤青不妙。

3、出行：

凡出行只看驿马边地，四季俱要此处黄明，方可出路，青暗白不宜出行。

若无赤色为驿马不动，有赤色为驿马动，不宜守，要行动方有财气，若守，反而有疾病、口舌，故马不宜困，动则生财；自气为驿马，不动难以出行，如在宫细察别宫气色，若驿马动，方可决升降，如驿马不动，则不升不降。

附吉凶方位

青色重，往东南反得重利，若往西北必有灾殃；单起红色一重必作赤色，宜往东北水木之乡。

可反凶为吉，若从南方火土旺地，灾必至。

赤暗色重，亦可往北方或远行方免其灾厄。

凡黄色不拘，诸谋为宜。

在南地或火土旺月方好。

水旺之方不利，故冬季忌黄色生口，乃土不宜克水，反吉还凶。

白色旺在北方，死在东地，不喜南方，只宜西北。

求谋行动方好，凡七品以上，二三四品以下，但得印堂、驿马、耳门一明，即得高遇喜信，若准暗、命宫赤、边坎暗印，休官败职。

眉间紫气现，有恩典到。

七品以下，不忌暗色，只要仓库开，命门红润，主有高遇；四库一青休官立至，命宫一赤是非鼎来，井灶明润，财禄丰盈，为官长久。

4、公讼：

是非多因赤色，管事只为青光，额暗多招牢狱，下庭明还有救星。

凡见官不宜年寿、井灶赤色，及边地青，若犯一件必有刑伤，额角青主下狱，下库白主见官得喜，青暗黑赤俱不利，只宜黄白为喜色。

目有光彩必胜，目散神枯必损。

总论赤色一到，牢狱重灾；久讼公庭、四库一明即散，边地青乃闲非缠绕伤身。

5、婚姻：

凡闺女满面莹玉，年内大遂心志，命宫紫色，贵；准若自明，主得贵人为夫；女出嫁时若紫色生印堂，乃旺夫生子，福寿之人；色明润为中色，不旺夫不益子；白色满面为败色，嫁即刑伤；临期出嫁，气色可定一生贵贱，若色多暗滞，三句方配夫君。

6、妻妾：

奸门鱼尾乃妻妾宫，左乃妻宫，右乃妾位。

若妻宫红黄明润，临期多得妻财，黑者成而复破，暗者难成费力。

色宜在外，取妾看右边鱼尾明润，暗内生明黄，印得紫，则招美妾而又贤能。

凡妻妾宫，明中生暗妻强妾弱，暗内生明妾盛于妻；奸门长暗，子当庶出，色若新开，可损美妾。

凡娶妻妾，宜命宫红紫赤成。

7、父母病：

父母看曰月角，暗重一明即死，暗轻一明即愈。

白如点雪即死，黑若烟蒙父伤身，遂有损，气来红润，旬曰灾经。

曰角还昌，月角青暗，主母病重，白赤色必刑伤，红轻紫重母方安，明润不滞母无病。

8、兄弟病：

眉内多赤色，白如粟米，黄若白麝，必刑手足；准头土有一点白光，必主兄弟孝服；鬓内生暗色，亦主手足刑伤。

9、妻妾病：

青暗不死，白润不死，红紫即愈；赤色有刑，白如枯骨即死，若卧蚕生黑色方丧，妻看左，妾看右，此法不可不依。

书云：部位在鱼尾，气色在卧蚕，极验之法。

奸门虽有白色，卧蚕不黑，决不刑伤妻妾。

10、子女病：

子左女右，卧蚕黑主死，若卧蚕之位明润亦不妨，枯者死，黑黄者死，青重者生。

白起三阳三阴主克子。

卧蚕号曰奸门，若明决不刑子，若加奸门暗必刑无疑。

11、奴仆病：

驿马色暗，奴仆宫滞，自然丧尽，主不死丧亦逃他乡。

12、六畜旺：

六畜之位不在部位，在边地边城，今属各宫上看。

黄白自旺，青黑多散，紫色因离得财，发在某宫，即应某畜，乃子、丑、寅、卯---十二宫也。

独辰宫不宜白，子宫不宜黄。

此位在宫分之边，不在宫之上。

13、住宅安：

在迁移、天仓、地库看。

赤防火烛，白防小人，黑有损坏，黄道妨害，独喜明红，住宅安稳。

14、外门家宅：

山根发黄色家宅吉，印堂有紫红二色，家宅人口俱安，井灶起赤暗人口不安，龙宫四库赤色火盗相侵，看各宫，六亲亦从前法。

若山根、卧蚕上青赤，小口不利，印堂、井灶若明，一宅和安。

15、本身疾病：

看病法、年、寿、三阳、三阴、命门、命宫、准头，此数处俱赤，主大病至灾；年寿三阳发白，肚腹之灾；年寿赤光，脓血之灾；印堂明，年寿暗，下元之疾。

凡此气色，不过主病，待色开必愈矣。

凡病人天仓、地阁不暗黑，口角不发黄，必不死，若以下之色一到，即死无疑。

气色俱不明不暗，皮沟一干即死。

唇青舌黑如紫肝，十病九死。

病人喜唇发白，地库光明，自有良方来救。

诸色俱生，独上喉起，一赤色或黑色暗，即死。

朝发暮应，暮发朝应，掌心血明，方言有救。

16、儿童疾病：

小儿骨骼未成，独气色为主，立应先看命门、口唇，俱有青色者，五曰内丧；俱有黄色者，三曰内亡；人中黑，休望再活；印堂赤，难许退灾；天仓赤不是好色；地阁黄主死无疑；眼若散光，唇多青黑，即刻身亡；若看得生之法，命门人中白，印堂黄，天仓退赤。

口唇白旬曰得生。

麻豆看耳轮、耳尾、耳珠三处，宜明不宜黑暗，若头一赤，不得全生。

凡豆疹头皮、项皮一赤，十有八九死。

命门前高者为风牌，又为探口。

俗云：耳空故无部位。

17、园林竹水：

林墓郊外色白，种竹栽桑必获重利。

18、坟莹风水：

凡风水在林墓，中庭发际边看。

清秀、际根齐有光，明亮白莹，风水极好，起黄光主人破损，起清浊宜修理，起白色风水秀。

19、鉴池美鱼：

上库开白光，宜造养鱼。

20、置产：

凡置房屋，要山根、迁移二处俱发黄光、紫色，方得成就，若纹赤暗，招口舌是非，亦不宜，虽成亦难为子孙之计。

21、修造：

在左右山林、井灶看。

此四处若起黄、赤两色，当得动土修造。

明润为吉，青暗不宜，白色下库，起工要损人口。

22、置物：

凡置家具杂物，俱宜井灶光明，若财帛宫暗赤，主置物为官破，不吉，准头暗灶门光，应该置物。

23、妊娠：

凡妇人临产之期，第一要命门红紫，二要双眼光彩，三要耳有白光，四要声音清亮，方顺而生母必喜，利益成人。

第一忌命宫、天庭起暗色，二忌面多青光，耳暗如朦，三忌唇青口角暗，四忌音哑眼无光，但犯一件，即有产厄，多只生女。

凡当盆之曰，看右手中明堂内，血红润，必以掌心为主，若血并红如水者，立产得男，血并白青，主产女，暗危。

二色若重，恐难产，有损。

黄光重，全母不全子，白光，全子，青暗青黄者，子母难全，此乃要法，不可轻泄，恐露天机，以至损寿。

24、问生子：

凡人问生子.看奸门.可有白暗黑色，方定妻吉凶。

妻妊看左，妾妊看右，然后看卧蚕，红紫则为男，喜颧骨红，亦生男，准红印红亦主生男，卧蚕黄者生女，依前法，某色可定某曰。

书云：三阳火旺，甲乙丙丁可生男，三阴青多，庚辛壬癸应主女，奸门暗惨卧蚕青，妻遭产厄。

准头鱼尾斑见子，刑妻刑父。

25、入衙门：

凡人入公看灶门，准头白如水色，利见贵人，双颧色明，贵人得喜，可兴家业。

耳鹿朦、准头青暗，边地不明，则不宜入公门。

26、造船舶：

在下库边舟车上看，若有重纹，一生利于财生水上，若赤色有火灾，白黄明则有水利，井灶明赤，舟车明亮，宜造船舶。

27、飘洋过海：

凡飘洋过海不拘官庶，俱看承浆，若起黑色，不过虚惊，白色过，水兽惊恐，起黄色不可行，青如靛不可行，凡承浆之色，只宜白光明润，则为利便。

古书云：承浆纹深恐投浪里，青筋若现，一世不可入湖深处。

28、田苗稼禾：

天仓赤色遭水并，下库色黄遭旱灾，四库色暗反不忌，四库明润苗大熟，井灶赤色田土不收，山根不紫莫望田苗，更收须看山根，秋收要看井灶，杂谷唯三阳。

29、分居：

凡分居之色乃兴败之兆，满面喜色，命门紫，只宜共炊，不宜滞色。

三阳仓库暗多生奸计也。

兄弟各居，只为眉生暗滞。

新鲜满面，其同三世旺田，眉毛明润，分居必富。

眉生暗色，分居后必贫。

赤色主口舌，黄色主破财，白色大不利。

30、守旧：

暗内有明宜守旧。

三阳青黑，赤色发动，准红，白色发地阁，四件俱宜守旧。

气色不开亦守旧，纵有一二处明润之色，亦不宜轻放。

31、更改：

凡更改只看天仓、迁移，此处红黄白者不利，赤黑白不好，明色宜更改，三阳红，命门亮，黄少红重，俱宜更改。

凡更改吸看天仓，为迁移，此处赤黑白俱不妙，红黄白者方为大吉利。

32、加纳：

凡加纳功名，看天仓、官禄、命宫，此数处俱要分明，方能行事，若一处不明，纵加纳亦不成。

33、升迁：

凡官吏升迁，要青黄贯鼻，红边命宫，紫透眉毛，定主高迁。

34、上谏：

进本看天仓边、驿马，奏书青黄暗不宜，恐遭难，曰明红紫方得思喜。

35、出征：

凡出征，项皮气色不宜赤，喉上不宜起红丝，命门暗，印堂青，项皮赤，此乃将军大忌。

印堂命门润，何怕出征？

36、行军：

行军要看驿马、边地、边城，主帅要看唐国印，俱要紫色、红色、润色，为大进，暗、滞、赤三色遭奸，青赤二色全者行不利，切忌不宜行。

37、交友：

凡色赤不宜交友，色明太过不宜交友。

桃园结义，皆因眉头眉尾色如霞，孙膑庞涓大害，只为罗计内色生青白如粉。

凡眉内生青白二色，忌恶心之友，狠毒之朋。

此法世人罕知。

38、宿娼：

奸门生紫色，满面起桃花，又生娼家获科。

眉尾青暗，满面光浮，因花酒败家，尚有灾祸。

命门再暗，到底倾囊。

年寿如珠，因嫖至疾。

39、游猎：

看山林边城，有青黄者不得重利，赤暗者遇怪兽之惊。

又有一法：指甲起白色，不宜入山林深处，准头发暗，亦不许入山林。

40、捕鱼：

子亥二宫起黄光，不宜入水。

山岳起青色，不宜入水。

下库白光明润，宜入深渊，必得大利。

41、音信：

双眉尾为文书宫，问信宜看此。

父问子信宜明，子求父书宜红，妻问宜白，问妻宜血、白、黄俱利。

若文书发动，即有信至，不动不通音信。

求恩之召，亦要看眉，双尾暗滞得音，不喜明润，主约喜信，宜血黄为用，青暗为灾，赤色、紫色亦主书信到。

42、口舌：

凡赤色主口舌，看发动何处，则主何事。

口舌独命宫、年寿忌赤，边地亦忌赤，其外轻。

43、求医：

命宫阴润耳轮赤，必有良方求济。

井灶赤年寿青，沉病难医。

44、聚色：

凡气色足不明为聚内，外俱明为大聚，四库新开为大聚，血和气壮为聚，掌色足面不足亦为聚，掌色足面暗滞亦为聚。

凡此数件色暗诸事不好，赤有威望，乃聚色，多则主年内兴旺，少则一季而兴旺，故乐不远矣。

45、散色：

有色无气、满面光彩、花杂为散。

明中生暗为散，面色润、掌无气亦为散，面耳鼻暗为散，此数件俱主大败。

46、复变：

暗复明为变喜，明复暗为变忧。

有此变乱，作态之色，虽分寸好，色亦不为美，若一曰忽变则大不妙，三四曰一变，亦不妙，就是明亦不好，此乃根不稳，则面有往来变色也。

47、动色：

明润新开宜动，居守不利若重，亦不宜动。

48、守色：

滞暗赤黑，守待色开，宜动。

49、成色：

凡成事起造求谋财喜，俱宜耳明印约准明，方为喜兆，其验如神，耳鼻印不明，决非喜兆。

50、害色：

年寿赤忌官刑害，四库暗忌途路妇人害。

井灶赤忌破耗之害，山林赤忌火光之害，印堂青忌牵连之害，花杂满面忌出行之害，地阁黑忌水厄之害。

51、利便色：

暗中有明，耳准有白，掌心气润，皮血光彩，眼内神足，行事便利。

52、蹇滞色：

四库如泥，耳准如烟，三阳不开，满面如朦，面红如火，明亮如油，俱是大穷大败之色。

53、忌曰期犯色：

犯色不宜行事，赤色忌丙丁，火曰土不利，红色忌壬癸水曰，黑色亦忌水曰，黄色忌甲乙，白色忌火曰，青色亦忌甲乙木曰。

诗曰：五色之中辩不明，徒然费力枉劳心，若是不知方位者，纵有好色亦成空。

54、大忌五件：

A、天仓青不可行。

B、年寿赤不可见官。

C、印堂暗不可起造。

D、地库暗不可用人。

E、面多光彩不可交友。

（恐有大害，为桃花色，即面上光彩）

五刑气色定要察得分明，各位各宫可审轻重，各宫禁界要看细微入神，不可大概，定要用心如毫厘之。

差有千里之错，论神论气可看周身，论色论光可观各部，虽万事千端，各有头项，不可一理而推。

## 男人所忌四十一种，犯者贫穷之相：

头忌偏削
发忌粗重
眉忌尾垂
耳忌开花
睛忌露光
梁忌陷削
年寿忌节
准忌尖峰
地阁忌尖
井灶忌仰
台尉忌削
人中忌纹
口忌如吹
下库忌削
项忌露骨
边地忌毛
眼忌削下
声忌低小
臂忌尖小
手忌掌削
指忌短偏
齿忌疏小
步忌蛇行
声忌低泪
神忌短少
色忌如油
气忌粗浊
肉忌虚浮
肉忌粗硬
血忌滞暗
发忌开花
脐忌朝下

## 女人所忌二十四种，犯者贫贱之相：

头忌尖削
发忌黄浊
耳忌反复
眉忌尾垂
目忌黄光
鼻忌尖陷
嘴忌尖凸
齿忌白小
颧忌高纵
口忌尖偏
项忌粗短
发过命门
背大忌陷
胸大忌高
乳忌白不
脐忌浅低
腰忌偏斜
腿忌多筋
肉忌虚浮
血忌赤暗
骨忌粗大
声忌宏大
面忌如仰
色忌光浮

## 柳庄神相之秘传口诀

相虽应验，难得入神，今讲秘卷梓书使神异。

相传庶母冤舛换真中再约深浅，详尽轻重，以活紫变心，推情为自然，术几于化矣。

眉起骨锁分鸾尾，主多刑子怠。

眼大露光，主犯刑死。

鼻起节，主破家死在外乡。

肥人面赤，主性心凶。

瘦人发黄，主多贪，奸杀之徒。

有头无项，三十前死。

项圆头小颈偏头削，一生不成事，如项再不圆，主少年死。

男女睛黄，性多主燥急，再露者犯刑名。

男人眼大，常招阴人口舌。

男人细看，主得阴人财帛。

为人发深，多奸色（女人亦同）。

男女有喉结者，招恶梦。

眉轻口阔，常招水惊。

耳间生黑子，常招水惊，在本命不妨。

眉生黑子，招阴人口舌，又主水厄。

男女卷发，犯刑好色。

发黄者，下流之论。

项上生肉如堆、项后发脚颇生高肉如堆、眼深须黄，三者俱主犯人命。

眉梢开花，运不通。

须尾开花，多蹇滞。

眉生毛、耳太小，若犯此二件，俱主外家养大之人。

上不转睛、上下左右视者，俱主做贼。

眉垂耳低，多是私生庶出。

女耳无轮、额削骨粗二者，多主为妾。

妇人仰面，多有奸浮。

男人垂头，一心贪婪。

身大手小，一生不聚财。

身小手大，一生下愚。

沙皮多起蛇皮，多破家（沙皮者必沙鱼皮一样，过寒天即起），初年不妙晚年白手成家。

面大妇人多不孝。

圆睛女子必妨姑。

嘴尖面陷为奴，一曰不妨三遭。

面大鼻小之仆，忠直兴家旺主。

口阔唇红，多贪饮食。

肚小背陷，一生无禄。

腰偏脐深，多有邪淫。

目红语结，色好无穷。

眼大须少，伪左俱内。

左肩高主白耳大富，右肩高主大穷大苦。

梦话者，一生多胡说妄言。

包牙多主俱内妻病，少年不稳。

唇薄动者，多奸，不聚财，不信行。

唇青，主老来饥饿之病。

女人汗多，主一生劳苦，无汗无子，汗香子贵，汗浊子贱。

小儿咬齿，主妨父母。

开口睡，难食。

阁中不起，男主招邪魔（掌后高骨为阁，在大指根下为中处）。

自言自语，主招鬼迷，亦主寿夭。

奸门有十字纹者，主打妻。

女人颧骨高于眼角上处，主扶夫。

女颧骨高大，手骨粗，能作生涯。

男眼中有痣，聪明。

女眼中有痣，淫乱。

耳薄梁低嘴驽胸凸，犯此四件，主为人奴，四件全者一生为奴不得人意。

少者神散即死，老者头项皮干即死。

女人唇白得病，唇青即死。

小儿眼黑，十无九大。

男子头偏，百无一成。

妇人唇白，十无一子。

老来头干，十无一生。

眉毛生毫，不过主寿。

朝上者克子克妻。

须分燕尾，十子死。

老来面白，纹须发有黄，尾白如羊髯，数件俱主克子。

老来耳白，主子贵，唇紫主子贵。

老来房事多，主有寿，主子贵。

老弱落须主克子。

老不落发主劳碌。

女老不落发，主大寿。

龟头黑，子早；白色子迟。

准头偏，主贤子。

脚跟削小，主后代不好。

血红眉梢，孤峰独耸，主破财败家，本身还要受穷。

耳若无边，到有八旬之寿，子盛孙荣。

反须生项下，多得外家财产。

项下起骨，多夭，外家破耗。

承浆无须，唇耳紫，定遭水厄。

痣上有毛，定是俊豪。

乳边生毫，子必清高（二三分毫，多者为草）。

女人下唇包上，一身福禄。

上唇包下，为雷公嘴，主无子，又不贤。

女人开声无韵，主贱。

男子开声无韵，主贫。

足指短，足心陷，足多骨，三者犯一必主贫贱。

足生肉，足生软毛，俱主一生安乐。

足红润，主多贵。

耳内青白，疾病亡身。

男子发粗多犯刑名，女人发粗，刑夫克子。

色如粉云莫言好，恐招重刑。

六指者多妨父，一生不得荣显，下贱之相。

身白面黄不久守困，身黄面白不久身荣。

女人掌上有纹深，方言有子；男人阴囊上无纹，心主绝嗣。

女人手起骨节，一生辛勤主多贱。

女人头圆，主生好子。

男子额削，一生不得显达。

女无指甲，一生下愚。

脐下生毛淫乱。

浅薄亦不好。

（脐下乃子宫也）

周心有赤脉，女主贵，男主富。

腰腹起一筋，横生贵，直主穷，青为次，赤为贵。

男女俱异横直。

人长手短，一生不成器。

鱼尾纹直上天仓，白手成大贵。

女面不赤，有痣独生天仓，应主生四子。

女人齿朝外，主行商，朝内主孤独。

女人面黑身白贱，面斑身轻贱。

女相瘦人唇红，为子成群。

瘦人唇白，寿元短促。

黄面人多好色。

唇青唇白绝无儿。

瘦人血白主心狠，肥人红白主心慈。

面上无寒毛，贫贱逃外乡。

绰头须嘴，其心极奸。

少年皮生黑斑主死，小儿腰阔有须必寿。

老人生斑为寿，高黑方好，平黄主穷。

凡人生肉先从腰上生方为有用，胸上面上生非好也。

四肢干一年主死，四肢润二年主富。

老转黑须，老生齿，主寿，然必克子刑孙，乃大孤独之相。

额角有旋毛，主周房。

额多乱纹主过房。

额有三四纹，额大面小，尖额无梁，俱是华盖。

（两太阳并天庭有一股方名为华盖骨，华盖骨与华盖额不同）

骨如三条川字样，何愁金榜不题名？

山林得一痣，主得大财。

痣上生霜毫，主生贵子。

卧蚕发紫主生贵子。

弦上有小黑子主生贵子。

弦低黑暗，子要克尽。

奸门有杂色，娶娼妇为妻妾。

年寿有一缺一陷或一纹一痕，主成败一次，有二纹成败二次。

十二亥宫起白色如粟米，主遭祸害。

眉间上下生白包，主招花酒亡身。

眼边生包，主子女多刑。

满面生包，主伤妻损子。

足底纹宜直不宜横，宜变不宜乱交，如乱交，多迟。

足指如蛇头、鸭嘴，主一生奸狡孤独，女人上刑父母。

妇生牙儿，主刑夫克子，一生贫贱。

女人鸭脚多是姨婆，男人鸭脚一生下愚。

男人脐浅无衣禄，女人脐浅不立子。

凡人生子发财，俱要血壮气足。

刑妻克子，俱因气色不润。

（非奸门卧蚕一处为用，一本相书独以气血二字为用，精神为用）

满面部位印堂为用。

（印堂可管一身一世，各样事俱看为主）

女人看脐乳阴户，以辨子女贵贱。

（阴产前上者佳，后者不好，毛乱生，脐浅者不好）

山根有一根横纹离祖，二根横纹离六亲，三根横纹白手成大家。

口水为夜增，老人喜，少年嫌，三十有二年死，四十有三年死，五十有五年死，六十有六年死。

（古书云：眉毫不如耳毫，耳毫不如项绦，项绦不如夜液。

有人言，夜增乃水，非边，小水频者老来主足疾，下肢亦有病）

老来多睡主死，少年多睡主愚。

睡时忽然眼大主视死，忽然声噪主重疾，干韵主死。

总然气色好而唇白，亦不好。

男女中年落发，老来苦。

发生绒毛者，男女俱主困穷。

少年发白，主丧父母，大不利。

鱼尾有拖，老主因妻破家。

有直纹，大困苦。

额上有纹，主大破耗。

天仓横直纹，主破家。

（书云：地库要纹，天仓要明）

准头南方不忌偏，惟忌白。

（书云：南方无正土，北方人忌偏，偏左外家破，偏右老来穷）

鼻孔有一二毫，长者为全食，多者有余粮。

仓库有余粮，莫教火土并。

井灶薄而能动，一世休聚财，乃败家之子也。

地阁有一处纹，生一处田庄，二处纹生二处田庄。

卧中狂叫者遭恶人死。

病人伏卧主生，常人伏卧主死。

卧中叹气，决非吉兆。

卧中切齿，害子害妻。

卧中如吹火，少年主刑死，老来不善终。

凡肉瘤红者佳，白者不好。

背厚主富。

面上牛瘤主穷，下身主贱。

指甲朝外主孤。

项内发肉，拳者主在发，项内发肉，如堆者主招凶。

面生黑痣，宜火宜高者贵，若低小不寿。

眼生毛者宜软宜细少，多乱如草，子孙不贤，无毛主子孙不孝。

食禄二仓生纹，主老贫。
