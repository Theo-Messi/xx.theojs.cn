# 柳庄神相(卷二)

## 男有十克之格

犯一件者，子不能送终，老困之相

1. 须分燕尾
2. 鬓直无索
3. 子须羊尾
4. 卧蚕低暗
5. 乳头朝下
6. 牛肉朝上
7. 眉毫娇上
8. 须多无发
9. 一面皱纹
10. 眼下生毛

## 十件刑妻之格

1. 须多无索
2. 须多鼻小
3. 颧骨高
4. 天仓陷
5. 山根断
6. 鱼尾低
7. 奸门深
8. 罗汉判官
9. 三尖六削
10. 鱼尾纹深（鱼尾一纹一妻）

## 寒通得失运周流

寒者，六府不停，三停不配，五行不得。为依一局失垣，星辰失陷，位难有志，亦不显达，乃一生寒滞之相也。

通者，可原可取，因部位不匀，气色不配，连年困苦，忽得一位要取，气色一开，天子有青云之志，庶民有德泽绵绵。

得者，因上述部位不好，下述却好，一行到好处，自然得。

失者，乃气色好，部位不好。

书云：气色定行年休咎。

## 病难困荣，一身常有

凡病者，不过灾疾也，应在疾厄宫看此宫，青暗不过小疾，此宫黑赤色，不过有灾，非主死。凡口、准、命、耳，此四宫犯相克之气色，即死无疑。

克乃五行相克之理，不可不看详细。

一面加蒙，必遭大难。

天庭色滞，必遭大难。

边地色暗，必遭大难。

## 论古望人，遭难者皆有一色

边地起赤云，唐太宗有金营，百曰缧泄。

印堂生暗黔，关云长有失马之惊。

准头孟堂君夜津阔津。

奸门忽暗，刘玄德有长坡之厄。

双颧如火，杨六郎失职困成川。

赤边三关，杨文广困柳州三载。

印堂暗、颧骨青，伍子胥贵剑走范阳。

耳朦额暗，韩文公风雪走潮阳。

赤起太阳，陈巡检梅林寻申阳（失妻之说）。

年寿暗如泥，齐孝仁遭失牛。

以上端不过气色不好，故有此难，气色一开安保荣，此乃相貌原好，因气色不好，故暂守困，色若鲜明，气若和润，可保万里飞高俱无阻滞。

此书相周体诸事俱完，尚有行、坐、卧、食、语、笑乃系身外六法，另详于后。

## 论行富贵贫贱

凡行欲正直昂然，不可偏歪曲屈。步欲润，头欲直，腰欲挺、胸欲硬。凡偏体摇头，蛇行雀步，腰折顶歪，俱不好之格。

诗曰：

行如流水步行来，体直头品身项停，

若是摇头过步者，田园败尽老来贫。

## 论坐富贵贫贱

凡坐欲端正、严肃。男女一同。

不欲体捷身动足貌头垂，凡此皆不足之相也。

坐若丘山者，主大贵。坐若肩圆项正体平，起坐舒缓，此皆贵人之相。

诗曰：

坐若丘山稳且平，为人忠孝立功勋，

皆是头摇并足动，顽愚下贱不须论。

## 论卧富贵贫贱

卧乃寐之安，不可不稳。

凡卧如龙之盘，如犬之曲，乃贵人之相。

凡睡将手抱头者，善明词讼。

长脚长手，为停尸，大不好也。

睡长梦自言自语者，乃狂诈之徒。

书云：只因梦里多狂语，每向人前狂语多。

凡睡将背朝天者，主饿死。

睡中摇足者，乃上等人之相。

睡起者，主夭。不闭眼者，恶死。

又云，睡梦狂言奸诈，诈言诈人，开眼张口必遭刑。

## 论食富贵贫贱

食乃一身之主，宜无相法。

凡食欲开大合小，速进食者为妙。

猴食鼠餐不足道也。

食多哽咽必主流徒。

嗒嘴如猪者，难免凶死。

项生如马者，一世辛勤。

## 论语富贵贫贱

凡语言与声音不同，声音出于丹田，语言出于唇吻。

故不同类人，人之语、唇、舌，匀停各缓不露齿为妙。

如急焦乱泛者，乃下贱之相，一世无成也。

诗曰：

语要匀停气要和，贵人语少小人多，

若是泛言唇乱动，不离贫贱病多魔。

## 论笑富贵贫贱

凡笑乃喜这发，不欲反常。冷笑者多谋足智。藏情者一世奸贫。笑欲开口大、响，不欲闭口无声者，如马嘶皆不为美。

开口长声笑者贤，声音喉内定贤奸，

若是马嘶猿猴叫，又贫又苦又无钱。

## 论行说

金木水火土，一身之体不出五行之外。

夫金形人：面方耳正眉清目秀，唇齿得配，手小腰圆，白色，方是金形。

若是声高高如金，主大贵。

若杂格主小贵。

不宜滞，不宜赤。

滞为土埋金，主困苦。

赤在准头三阳，主有灾难，轻则破败，重则主死。

金形人不宜带火。

书云：部位要周全，三停又带方，金形人人格，富贵把名扬。

凡木形人宜干直秀长，睛清口润神足，不偏削歪斜枯陷，腰圆体正，方可栋梁。

偏削云削，小人之相。

浮筋露骨何须苦问？功名些须带，大乃作水火通明，若是土赤金红，不宜取用。

有宜些金还求名之客。

木削金重，一生成败之人。

书云：棱形瘦格凛凛更修藏秀气。

生眉眼方言作栋梁。

凡水形要骨正肉实色白，带润体发面回纹看如状。

面观如仰，腹大殿大方是水形，不宜气粗色黑，皮白如粉，面嫌肉浮，凡水形人骨少肉多浮，主夭，无须皮滑者无子。

肉冷者亦无子。

书云：眼大并眉粗，城郭要团王。

上此相名真水，平生福自然。

凡火形人上尖下阔形动燥须少面红鼻娇，不宜带滞色。

宜明润。

耳红又须少，不宜腹大，不宜口大。

凡火形贵不过成职，富不过百金，非大富大贵之相也。

凡火形形貌，三停又宜头高方有子，不然子亦难招。

书云：欲识火带尖身体全净腮边少鬓。

凡土形肥大敦厚，面重骨实皮高黑色，声大如雷，项短头圆，乃真土也。

书云：端厚仍深重安详，若泰山，心谋测度，信生人间。

## 总论歌：

木瘦金方水主肥，土形敦厚背如龟，

上尖下润明如火，五样人形仔细推。

木色青兮火色红，土黄水黑是真容，

只有金形宜带白，五般颜色不相同。

夫人受精于水，禀气于火，故坎离为方得成身，先精合肉，后神生，先神生而后形全，自知全于内外，不出乎五行生克之中，富贵贫贱尽在衰强旺弱之配。

故取为金木水火土之说。还有飞禽走兽之形。

金不嫌方，木不嫌瘦，火不嫌尖，土不嫌重，水不嫌黑，似金得金才智深，似木得木资才足，似水得水文学高，似火得火见识深，似土得土财禄足。

如得其生扶为妙，得其剥削为忌也。

## 五行赋：

大哉五行生物之理，万象宗焉。

故木须微火，高明秋开，高步澄清，金木春榜魁名，火克金岂能成用？金克木不得成名。

木少金多，还须进气，木多金少，一世荣。

金人火局必成器用，水人土局愚顽之人。

木弱金多，只好三旬之寄。金坚秀实方为柱。

同之人土制水，庄田之客。水生木出仕求名。

梁栋材还须水润。国家珍金木荣明得木方为有用，木运金一世辛勤，形体理还从生克。

面上理要看相生，必须强衰旺胜弱五行配，方许得真本形。

人还须木色犯生色，还须得利犯克色夭折，须明五行理化生千万一概论大误终身。

## 永乐百问

一、朕居王位，出于何相，而得万民之王？

对曰：王乃龙生凤长，身长六尺，面大腰圆，能步开三尺。

少年所困，未出须之数，今已须长一尺八寸，以合龙相，当年之寿。

二、凡庶民生下小孩，其父见子得爵者何说？莫非是小儿也福乎？

对曰：凡小孩生下瑞香满室必主大贵。

书云：生下身香，定主父爵，身后荣音，刘阿斗、宋太祖生身俱异香百曰。

三、朕昨见一尚书天庭低，何故又得为官？

对曰：天庭虽低，曰月角开辅，弼骨朝归，头平面圆，此乃五行相配，故不忌低，是以得为党尚书。

四、朕宫中无方面之妃，朕之面方欲得一面为配，再无何说？

对曰：妇人贵在目肩背，子在肚腹乳脐。

凡面方者为虎面，必犯杀星，岂能入宫为贵人？凡女形如凤者方为大贵。

凤形面圆，长上下眉配已高目细秀项圆长眉背平，此乃真贵，纵不入宫，亦不失为夫人。

五、朕向曰宠王公女，相她必为后母，朕今不喜她，何能得为后母？

对曰：非国母福薄，但圣上子星未现，故此不宠，后生成，国后命寿延长，若要出得太子，必定是她。

永乐三年后果生太子。

六、选妃用绵衣厚穷，令女走出汗来，此是何说？

对曰：非令女走出汗来，乃知其体香，若何知女人体香，这样方得大吉。

七、为官者乃贵人，常有遭刀刽刑者，为何？皆因项下有红丝，耳轮多赤色。

犯此者难逃刀斧身亡。

八、曰月交锋，反得善终，为何？

九、吴尚书之母极陋，生二子如梓童，是出何相？

对曰：面虽陋，眼若星，唇若朱，子乃脐腹所载，何在面目？必是脐深腹厚腰正体坚，人若见之俱有惧色。

凡女人威严者多生贵子，非面之福，乃五脏六腑宽洪秀丽也。

后被永乐封为锦阳夫人。

又云：眼秀唇红，常为二国之封。

诗云：面陋唇红眼若星，威严沉重世人惊，

虽然未得为君后，二国褒封拜圣明。

对曰：凡武将不边眼眉上生杀气，正高有而观，所以当得争战。

眼不露光，项无红丝，非猪食鼠餐，乃善人之相，能战之人也。

十、宫中之女多不出子，何故？

古人言美女无肩，将军无项。

肩太垂而身太弱，腰太细而体太轻，犯此四者极多，乃非厚福之相，何故得子？

十一、朝中大臣不能饮食，既为官何又少禄？

官高虽看印堂，富贵还须手过膝。

官高因印开眉秀耳正目清，因此大贵。

食禄在口，若唇薄口盛食如少也。

十二、眉长寿不长何说？

书云：眉毫不如鼻毫，鼻毫不如耳毫，耳毫不如枕骨高。

故此眉长能保寿。

凡寿在头皮、项皮、血色为主。

十三、耳反为官大何说？

相有可忌与不可忌之说，岂可耳理面推？书云：睛虽黄而有神光，梁虽折而准头丰，身虽瘦而不露骨，此俱不作破败，还作贵相推之。

十四、舜目重瞳办有重瞳何说？

舜目，细而长，乃凤目也。

项目，圆而露，眼边起皮纹，如鸡眼，乃凶相也。

十五、甘罗十二，太公八十，一迟一早何说？此二位前贤，双耳俱有珠齐口角，为明珠出海。

甘罗红如朱，十二到此即遇。

太公白如雪，故主老来相遇。

十六、凡人一生无疾病何说？

人生在世，相合乾坤，驿马高明边地静，印堂平正，六阳光润，疾厄无暗滞，一生福寿永绵长。

十七、凡人一生多疾病何说？

山根常暗准头青，两耳生尘目又昏，边地如泥发如草，一生何曰得安宁。

十八、朕自为君以来，不脱忧心何说？

山根仓库长青青，准赤腮黄气不匀，纵此为君也愁闷，庶人得此百无成。

必待此色一开，圣心自安矣。

十九、朕为君以来，幸国已平，民已富，土已裕，何说？

血足神舒眼愈光，印堂平润是荣昌，为士为官多获福，庶人得此亦安康。

二十、女人多贵中生贱，贱中生贵何说？人言女人无相，又何说？

凡女相与男相不同，女岂无相？头尖发少，必是贱人之女，生圆目正配良人之妻，血足气和可生贵子，土正颧平可惟家业，体正面正目秀唇红，再得肩圆，可许大贵。

凡富室之女头平额润，目若流星，唇薄身轻貌美仓削齿白肉光，乃贱妇也。

二十一、五露五反何说？

凡一露二露家无隔宿之粮，三露四露命常短促。

五露俱全大贵之格。

眼露睛不露光，鼻露窍不偏实，唇露齿不露掀，耳露廊不失珠，此乃金木水火土，五露俱犯，露梁、露光、露掀、露珠，此述是十分下贱之相。

五反非善相也，乃凶恶之徒。

书云：五反之奥妙多，术人何以得知之，若还一件俱无反，须在朝中挂紫友。

二十二、小五极何以分明？

凡五小者，一小头，二小身，三小手，四小足，五小面。

此乃五件一身，还要五官六府为主，此乃身体五小也，非五官五小也。

若五官俱小，为五极，乃下贱之相也。

凡五小声大，五官三停六府为配为妙，如有一件不能配，即不好也。

五极乃额耳鼻目口是也，即五星金木水火土。

书云：五小身头共四肢，其言耳鼻口目眉，莫是五官俱得小，一生下贱是痴愚。

二十三、相分南北何以为说？

此论南北二京十三省说（古书无此，乃先生心法也）。

分十二宫，言之南方属火，故相天庭，宣火旺，亦为有北方属水，相地阁，宜水旺为妙。

浙人属金，故金宜清，方许身荣。

闽人相唇口齿，闽地近海，乃唇口之间。

太原乃陕西，西方也，为中国，属土。

河南相稳重，淮南相厚实，淮北相轩昂，江南相轻清，江水不嫌重浊，岳州乃山岳峻地，故独看江面越尾相气色，不以骨格为念，但各处相菲得局方妙，不合难许荣身。

二十四、三尖六削如何？

头尖、面尖、豚尖，不良之相。

六府俱削好杀之徒。

犯此怎得富贵？

二十五、人言鹤形龟息如何？

凡鹤形起步，离地三尺，肩偏项长，头先过步。

今人鹤形不过步离地高者，为是项要同前。

官到尚书，可学神仙龟息，乃安睡之说。

凡睡气从口出，亦不具财，亦不长寿。

气从鼻出则财福禄俱好。

凡口鼻俱无气息，从耳出，方为龟息，易睡易醒，乃大贵之相，神仙之体，世人鲜矣。

今人乱言，二形俱少，得此者难。

二十六、朕阵上交锋，并无惧色，今来宫内御室又强何说？

人非俱内表壮，不如表里。

宋太祖左目小右目大，故惧内。

张尚书须于左，一生多畏夫人。

圣上眼皮多黑子，故得贤能。

国母此论眼皮黑子，须于左目雌雄，此三者多惧内也。

二十七、女人阴毛长主贵贱何说？

当时汉国母吕太后阴毛长一尺八寸，根据黄如金色，卷于阴上，用手扯开过滕，故名为金钱缀阴，故主极品，亦主多淫。

若直、若长、若黑，乃奸杀之妇，虽贵不长。

阴毛宜黄，宜软，亦成贵人。

如草者贱，硬者贱，生早者夭，生迟者淫。

三七片内生方妙。

二十八、相法耿耿，五行为主，又取禽兽，非人凡福么？

郭林宗相法有三百六十外形，相理多端，一时难记。

兽者多富，禽者多贵。

龙形隐隐，虎形步阔头藏，猴相睛圆，黄耳，鼻俱小，头小性快不定，一时福生，财禄寿好。

难言老后之。

龟形性痴多自怯。

眼正鼻露，合此形，项长肩圆身直，女得此亦贵。

舌长唇齐，鼻大面长身阔为牛形，主一身安逸，有钱万金。

赋云：凤形要眼秀，中形要睛圆。

此乃一阴一阳之大贵格也。

雀步蛇形，男女大忌，鸡眼鼠目，必犯刑伤。

为立常将蹄换一生多主辛勤。

猪形目赤忧还网罗之，非鸭步，身偏厚宽口行，生于昂头。

二十九、三停有面有身何说？

面上三停，发际到山根为上停，为初限。

准头为中限，人中到地阁为下限，主未年。

如上停短削，少年不利，中停低陷，一世不荣，下停若长，一生忧滞。

大概上停中停俱长，下停宜短。

身上三停颈腰脚是也，此三停俱要得配。

故云：三停平等，一生衣禄无亏，五岳朝归今世钱财自旺。

又名三才乃天地人也。

三十、凡人一体无须何说？

须乃臀经之苗，丹田元神。

水形人多有肾虚，土形人丹田不足，此二形人无须极多。

凡水形人、土形人有须必有好子。

浊者富，清者贵。

若无须，乃肾水不足，元气虚弱，岂能有子乎？木形人火旺，故此无须，逐须有子，天可以须言人子息，恐误其大事。

书云：木形相发为嗣，水土看发为后。

三十一、身发发落何故？

凡肉随财长，发遂神清。

发乃血之余，发浊血亦枯，发秀血亦荣。

凡发落财遂生肉长亦发落。

木形落发即死无疑。

书云：肉长财丰自疏稀，血枯神浊乱如丝，若是木形须发落，再加发落寿元归。

三十二、三阳明旺何为三阳？

三阳三阴乃双目下，又名卧蚕，又名男女宫，又名福德宫，乃是眼下三阳。

面上三阳印、准、颧，乃一面之要处，故宜畅旺，不宜滞暗。

三十三、额上纹见大臣常有，何为不好，系何说？

凡额上纹一条为华盖，二条为偃月，三条为伏犀，多者为不妙。

凡纹欲从辅骨边地起，横深为妙。

华盖主孤独，偃月主中贵，伏犀者大贵。

如短如乱大不好，一生主辛苦、下贱、刑伤。

三十四、凡人之相何有气色二字？

书云：骨格正气色定，凡气色乃五脏六腑这余光，故有金木水火土之详说。

在外为气，在内为色，色为苗，气为根，凡看根先看苗。

在内者还未遇，在外者已遇。

鲜明者正旺，淡色者已散。

凡欲求谋，即在此宫看气色，有鬼神不测之机，乃夺天地之秀气，世间各样异术惟气色最验。

但恐耳聋目盲妄言则不验。

三十五、女看血气出于何处？

凡女人以血为主，皮乃血之处，血乃皮之本。

看皮可知血之衰旺矣。

皮血明则润，皮血红则枯，皮血黄浊，皮血赤则衰，皮血白则滞。

凡浊则贱、则淫、则夭，故此血宜鲜明，表里明润则为贵矣。

三十六、男以精为主出于何处？

一身之本不过精神，神一散岂能有命？目为五行之领，故看眼上即知。

凡养精神发在双目，目秀神心秀，目清神心清，目枯浊神心枯浊，目散光神心散光，故目要神为主，眼乃一身精华，不宜不秀，曰月若流星，必是身荣之客，眼若盲眸，多因困苦之人。

不露、不偏、不陷、不浮光方为美相，此数件若犯一件，决然不好。

书云：一体精神二目中，睛明点漆必荣身，若是焦黄乱浊眼，为人下贱且贫穷。

三十七、得妻发福者何说？

书云：奸门是镜，因妻致富成家。

鼻准丰隆，招妻多能贤德。

得妻发富，准头鱼尾明润。

多得妻财，印堂紫气如蚕。

又云：龟头小白，妻妾贤能。

又云：女人印润眉清，出嫁旺夫益子。

面平唇紫，生成福禄滔滔。

此说非惟男相而能因妻致富，亦因女相旺夫方为两合。

三十八、得妻财而反穷困何说？

招妻破财，只因厨灶两空。

取妇破家，多为奸门客一指（陷也）。

形局若恶，招妻之后亡家。

鱼尾多纹，一世穷苦。

到老骨多肉落，一生长得妻贤。

女若鼻低，出嫁夫家大败。

男生斑点，招妻丧命亡家。

男若不犯，女不犯刑，可得全其性命。

又云：物之不齐，物之情也，信须有之短命。

男儿自有防夫之妻，女相不良自有克夫之相。

书云：鼻若梁低神气小，定有刑夫之妇。

又云：神少梁低岂能长寿?颧高额广必定刑夫。

三十九、父相起家子相败，可得破家否？

欲知暮年破败，须观地阁头皮，要知子息荣华，还看乳头脐腑。

此数件可定运矣。

地阁削陷，头皮干枯，老景难言子孝。

乳朝下，肚皮薄，脐者浅，老年定有破败之儿。

一面好相，独此数件不好，难得过曰自是消之身亡之后，了必败矣。

此言父相老来不好也。

四十、凡人受子之爵何说？

乳头圆，乳硬，耳如霜，当受子爵。

项皮宽厚，卧蚕高，子立朝纲。

又云：要生贵子，还须枕骨双峰，欲产俊秀，还看脐深腹垂。

老来对赠，须颧背厚腰丰。

食子天思，定是皮和血润。

观封君不独一处。

此数者俱许诺荣。

书云：项宽皮厚血光明，腹厚脐深腰背平，隐隐卧蚕唇若紫，地润朝天父子封。

四十一、凡男女犯孤，莫非全犯？不然二人岂俱无子息？

书云：男相有儿，女相无，除非娶妾绍宗枝女相有生男不口双偕老自嗟孤。

四十二、夫相穷妻相当不知能身荣，妻相不如夫相，贵不知可能得配？

书云：夫从妻贵，妻从夫贵，此一理也。

如夫不好，妻相富，可赖全身。

常言道：一家之福在于一人。

所以世人择夫者多，择妻者更多。

夫寿乃先天生定，而富贵实有可以托赖之理矣。

四十三、父相不好也，子相富，不知可能兴家？

若得未年成家之子，若一面格局不好，独蚕老润，乳头高，未年可立成家之子。

边地隆，下颏娇，未年必有成立之男。

又云：如印堂广，双眉成彩，兴家助国之人。

四库丰，耳轮正，荣公显父之男。

卓立兴家，必是头圆额广。

自来发积，皆因土厚颧高。

四十四、面相厚而心田坏，是看何处？

书云：眼乃心之苗，眼善心善，眼恶心恶，眼秀心秀，此不过见人贤愚善恶能辨，心田要看阴阳宫（卧蚕下三分为阴阳宫），为人心好，此处平，为人心善，此处满，心坏，此处深，阴毒害人，此处青，若起青筋、红脉，非良人也。

女人若深陷、青暗，不敬公婆，不和邻里，多乱多贪，不出好子，不得成家。

若此处丰满，主有贵子，大益家道，寿命延长。

男人若满，永保子孙福寿绵长。

书云：阴阳肉满福重心灵，为人有智慧，曾行阴阳，救人上起蚕纹，为阴德。

四十五、为子不孝，在何处看？

胸高臀娇，休言父子亲情。

发赤须黄，莫言孝名。

唇厚孝义之人。

唇动齿疏，岂能孝道？鸡睛蛇眼，阴毒难言。

蜂项兔头，狐狸独公，咬牙切齿。

弩目摇头，坏伦之子。

四十六、为臣不忠，在何处看？

颧高准大，忠直之臣。

眼陷眉高，好贪之辈。

眼圆光正，可代君王之难。

须白唇红，致死阴灵报国。

耳小腮尖，一世为人奸吝。

若要不忠不孝，只因水陷土偏。

面方须正，真性多忠。

面陷奸邪阴毒。

四十七、一世禄好则不如何说？

书云：欲食贵人禄，须生贵人齿。

欲得贵人衣，须生贵人体。

凡唇红又润，上下得配，一生酒食无亏。

若是准露库偏，岂得资财有分？

四十八、一世禄好则不如何说？

书云：欲食贵人禄，须生贵人齿，欲得贵人衣，须生贵人体。

凡唇红又润，上下得配，一生酒食无亏。

若是准露库偏，岂得资财有分？

四十九、相夭亡者何说？

莫以貌美而言善，夭者多有神短，色浮，皮急，骨弱肉血不匀，五官不配，双目无神，声音不响，音韵不应喉。

一面俱好，神不足，难言长寿。

精神痿状，气不匀，不得长生。

神短寿夭，气短寿促。

凡寿以神为主。

五十、貌陋者心多聪明何说？

此乃浊中有清之说，浊中清，清中浊，未曾辩明。

凡人一身浊色，五岳偏斜，取印堂平为福德学堂。

耳有轮廓为外堂，睛清秀为聪明堂，齿白为内堂。

此四堂不论貌丑，乃浊中清，甚是聪明，可为卿相。

书云：耳正睛清似碧波，齿正洁白气来和，虽是形容多丑陋，胸中高策万人无。

五十一、貌俊心朦何说？

此乃清中浊之相。

凡人貌俊耳虽正，睛欠神，齿欠齐，气不和，神多乱，此乃万事无成之相。

五十二、武相作文官，文相作武职何说？

包公之面，七陷三颧扬，即之身莹如玉，五六郎银面金睛，故有封侯之职。

包公铁面银牙，都堂宰相之颧。

伍子胥颜如美妇，只为眉分八字。

党太尉青面赤须，只因目秀，反作文臣。

此四古人都是文武全才，出将入相之貌，莫以清浊言之。

五十三、病况反生，无病反死何说？

此两者，独言气色，不在相上。

凡病人气色报忌五件俱主死：1、山根枯。

2、耳轮黑。

3、命门暗。

4、眼角青。

5、口角黄。

书云：黑绕太阳，卢医难救。

青遮口角，扁鹊难医。

外有杂色，暗滞青黄，不过病色。

若准头一明，死者复生，命门一亮，不曰身安。

年寿一开，灾厄即远。

又云：三阳如靛，死必无疑。

年寿光明还须有救。

此五处一处开不死。

凡人气色常暗，一曰光明，死期至矣。

常明忽暗，死期至矣，病必死者。

年寿三阳一赤，旬曰身亡。

白发印堂黄发口，一七殒命。

四壁如烟起赤光，须防二七。

老人满面黄光现，一七难逃。

少者青来口角边，一月之数。

有病人虽看准头不润，人死只看年寿如泥，耳生鹿，还须有疾病。

耳轮赤万事列忧。

印堂黑，非死即病重。

颧骨青，大难来临。

一身血色有光华，一年之内顺利。

皮血滞如泥，半载不利。

五十四、官居极品，临终衣食俱无何说？

凡人老不拘富贵俱要皮土为主，老头皮土润，血色足，曰后还有晚景，必富大旺。

老来皮土干，血色衰，为官退位至穷。

为民困苦，死后结果俱难。

五十五、人老来卧蚕低，乳朝下，不得子，方主老穷何说？

皆因皮土弱，血不旺，蚕方低，乳方朝下，若血色润好，岂有卧蚕反低乳方朝下之理？

五十六、一生无运，老来反得安逸何说？

一生无运，因一面失局，星辰不匀，部位不停，以致一生劳苦，无半曰安困，老来苦。

神定血旺不在相上。

凡老运只看皮色血气，若神气血俱好，虽无运亦好。

若皮色一枯，则死期至矣。

书云：老看皮毛血气，四者俱好，主身荣，若是皮枯血弱，一年内必归冥。

五十七、五官俱好一体无欠困穷途何说？

此乃运好相好，独气色不好。

天得晴，曰月不得明，人不得气色，则运不通。

骨格外貌部位俱好，唯气色不好，亦难得显。

直待气明色润，方得通时。

气滞九年，色滞三年，神昏一世。

神气色三件俱暗，穷苦到老，位虽好，而终不显达。

故人以气色为主，骨格定一世贫贱。

五十八、格局不好而又大发财何说？

此纵发财还须有失，此言，部位不好，气色好之说。

须应气色无人不发。

部位匀停，运至兴家道。

色鲜明润，其年可逐心怀。

部位以为年休咎。

气色定当月吉凶。

万言诸事不好气色美玉不出山徒自理山。

破船遇顺风，亦能航海。

书云：部位偏斜气色明，万般营运逐君心，若还气色仍前暗，依旧辛勤困苦人。

五十九、一骨格二部位三形神四气色，此四件何一件理准？

骨格定一世贫富，部位定一世消长，形神定更改，气色定当年吉凶，四件俱准，各有一用。

依前三十六法一一细看，无不应验。

气色逐时有变化，可依后，逐年生克，逐月宫分，逐曰气节求其事，应于某宫，当用某月某曰可得。

何方可求，何方可避，依法用心鬼神莫测，可夺天机也。

六十、相还好看，气色难看，何以辩之？

相有万千变化，岂能容易？气色不过一理，岂为难乎？屡屡看相，欠真传实学，故此毫厘有千里之差。

不知宫分，不识生克，不明逆理，不得眼力，不知何为气，何为色，何为吉，何为凶，以方可脱，何曰可见。

总然不得诀法，难以尽明。

若明白当详玩后载之玄赋。

六十一、女人旺夫败夫何说？

旺夫之女，背厚肩圆。

克夫之妻，颧高鼻小。

凡女相虽部位十二宫五官六府三停，只取四件为用。

额为父母，鼻为夫，口为子星，贱眼乃贵。

凡观女相，先看鼻准，为夫星，若要收成，子贵还须唇配多绞，子息成名，必定眼如凤目。

旺夫起创，还须一面无亏。

六削三尖，岂得兴家立业？面如莹玉，何愁不产麒麟？兴家之妇，定是三停得配，享福之人，必然额正眉清。

岂有准圆孀妇？哪见娇嘴贵人？要配贵夫，身香体正。

多淫多乱，面斑鼻小。

身轻脚重，多为侍妾。

体动头摇，屏风之后裙钗。

口润整肃，面圆严重权神，强夺夫婿经营。

眼大睛高鼻正，总是旺夫之女。

土正神清，发福之人。

血润光彩，眼中藏秀，必产佳儿。

面大无腮，休言福德。

肉白如雪，下贱多淫。

肉软如绵，一生淫贱。

眼圆头削皮多滑，不为娼妓便作尼姑。

唇白嘴尖发又黄，不是媒婆便作妾。

准圆血润，必主兴家。

准小梁低，出嫁破败。

六十二、凡小儿骨格未成可看得贵贱？

骨格未成，五官六府三停已定。

还看声音与神为主。

声音响亮，貌温和，成家之子。

五官俱正，眼如星，大贵之儿。

皮肉厚宽，有福有寿。

皮急皮浮，既贫且夭。

声清音响，多利双亲。

声威气粗，难言有寿。

眉高耳正，必是聪俊之儿。

眉低耳低，多是为僧为道。

受父之福，额广印宽。

建成家业，鼻挺梁高。

书云：眉高耳厚儿多福，额广腮圆贵必宜。

大概未十岁宜身清，体正，气足，神壮方言成器。

如削、如薄、如偏，俱是不成之格。

头圆者，决无短寿。

口润者，必不贫寒。

皮厚者，还须有寿。

骨弱者，不得安荣。

天停削，耳轮暗，少年多困。

山根陷，罗计低，难守家财。

耳若低眉若低，不须问读。

耳若正，睛若清，可言功名。

声若破，色若暗，破财之子。

气若清，色若明，兴旺之人。

六十三、五官之中所忌何一官大何一官小？

凡五官俱宜正直平匀，不宜偏陷小削，所宜者口润唇红，所忌者鼻梁起节，眼大不可露神，耳大最要正厚。

鼻小者资财难俱，口小者一世无粮。

眉宜高不宜低，眼忌小，又忌偏斜。

口忌尖，又嫌唇薄。

眼小者不忌眉轻，眼大者不嫌眉重。

无颧者不宜鼻大，面大者切忌梁低。

口润者不宜露齿。

眼大者不可露光。

眉盛者不宜皮大，耳小最怕眉宽。

六十四、五行何为生克？

木形人故宜水局，土形人得金为奇，火形人宜得木局。

木形人发必富，金形人红润身荣，水若西方必贵，木遇金则贫贱，土形一瘦即死，金形一胖难生，水形忌嫌土克，金形准红多刑伤。

似木不木不贵，似金不金难荣，似水不水反好，似土不土安荣。

五行切忌犯克，生扶可以荣身。

六十五、有见子伤夫有见子伤者妻何说？

书云：见子伤妻，鱼纹通天库，儿成妻丧。

奸门所见有黄光，纹通天库，主见子刑妻。

奸门纹生主克妻，有黄光主有奸子。

书云：见子伤唇颧高，睛陷印堂平，肤子守节，鼻弱梁低妻似火。

凡妇人颧高眼陷岂不伤夫？印堂平者主有子。

鼻乃夫星，一陷定刑。

唇红必有子。

又妇人睛赤，见子刑夫。

男子睛黄，刑妻克子。

又云：克妻生子卧蚕血润，鱼尾青，克子害妻，奸门明润，卧蚕弱。

六十六、出胎伤父，又主刑娘何说？

小儿发低必伤父，曰月旋螺定伤母。

又云：寒毛生角幼失双亲，眉毛螺旋定主刑母。

刑父者，头偏额削，妨母者，眼陷眉交。

胎毛黄，恐防难养，胎毛黑，恐有刑伤。

诗云：额削头偏曰月垂，又刑父母又灾危，眉交眼陷山根断，乃是人间破败儿。

六十七、面相好有一处破败，可有忌否？

周身上下十二宫三十六法，若有一处失陷，难以言其全福。

有十二件美中生恶之法：

1、头虽圆而无脑，一世不能成立。

2、天停高而发如草，一世下贱愚玩。

3、眼虽清而双眉压，一世不能成立。

4、耳虽正而软如绵，一世愚顽志劣。

5、梁虽高而山根陷，一生贫穷。

6、准虽圆而井灶大，一生难望聚财。

7、颧虽高而左右不配，主一生孤独。

8、唇虽红润而齿疏少，凡事无成。

9、项虽圆而双眉纵，主一生贫寒。

10、腹虽厚而上大下小，一生不发。

11、臂虽大而失旖不平，一生劳苦。

12、掌虽厚而上无纹，和生愚贱。

此十二件，若犯一件，纵有陈平之貌，张良之财，亦不能发迹。

故此莫以美恶而言好，相中秘诀有乘除之法，人莫知之。

诗云：一面昂然好五官，身平体正气神宽，局中若有些须破，一中无成万事难。

六十八、妇人面带杀星，伤夫克子。

不知何说？

女人相有七杀，此乃洞滨所传，屡屡有验。

美妇黄睛为一杀，面大口小为二杀，鼻上生纹为三杀，耳反无轮为四杀，极美面如银色为五杀，发黑无眉为六杀，睛大眉粗为七杀。

如五官俱正，一面无亏，犯此亦主刑夫。

诗云：色若桃花面如银，虽知美相反生嗔，刑夫害子无成曰，只好花街柳巷行。

六十九、妇人以严为主，何以为严？

凡妇人安庄恭敬为严，形体端正为威，作事周正，令人一见皆有惧色，坐立不偏，语言不泛，宽大胸襟，温和颜貌，乐不喜，难不忧，乃麈中之贵妇，可以受子之封。

诗云：体正身端坐立平，威严一见世人惊，行藏举止胸襟大，养子须当拜圣明。

七十、才学在人腹内，何能得知？

书云：眉聚山川之秀，胸藏天地之机，目如雷灼流星，自有安邦高策。

出世之才，齿中唇红麈中隐士见人不俱，胸中自有长策。

汉高祖欲一隐士道人，门首其人而不起，高祖曰：欲一士安邦来，求贤列其士向阳觅风而应，一一对答如流。

高祖曰：此乃上士之士。

夫形容丑怪，石中有美玉之藏，只看其眉目胸襟行动轲知其学。

耳印开一寸，作为田舍之翁。

面起三颧，必作边庭。

勇士眉分八字，可作军官。

库若斗圆，当作武将。

肩高背厚，必然不是常流异貌异人，可以为帅为将。

七十一、过于酒色则气色难辨，何以能定祸福？

凡人过于酒，不过皮上燥滞，过于色，不过三阳三阴燥滞，不可，可者为灾祸。

凡男子有色，三阳青，女人有色，锁阳骨青，不在别处，唯此为验。

所以不关祸福。

凡未用酒色在里，已用酒色在表，还依书法一一各官细查，无不应验，岂可以酒色误人大事？

七十二、凡人心善恶怎看得出？

书云：心善三阳光彩，心藏恶毒泪堂深，阴阳失陷人多毒，心内奸邪口角青，眸子若邪心岂正？鹰腮鼠耳是奸雄，目赤睛黄全恶害，青筋面白莫同居。

以上数件最是可忌。

又云：口正唇齐准又隆，三阳润色印堂红，颜和语软神舒畅，价重名高世所宗。

此乃奇福上格，世人不知此法。

七十三、吉凶之事何以免脱？

地有东南西北，人有五行，色有五样。

如水多遭难，宜往东方可脱。

火多金难，宜往北地方安。

水弱土多，还可西方助其根本。

如火来克金，宜往北方。

金来克木，宜往南方。

一面木色，宜行火地。

一面水色，急去东方。

大概气开色润，可求谋行动。

色开气昏，宜守。

发在某宫，定在某月，现在某位谋事可知。

知者须防一生坚守，可免凶厄。

七十四、天地人

先生曰：子初游淅省，复到江南，后来都下过美色异相数十万矣，未赏误人之事，在窗下几年作此三册，分为天、地、人。

上本可知人贵贱穷通，中本可知人当年吉凶祸福，下本可知未来休咎，子孙之盛衰。

，凡相尽此四十二诀之中矣。

又附百问在外，自高先生来看，百问之后，心生慧法，察理推情，屡屡见人，不及柳庄相法神异。

后高公将此书与秦动士张野狂归湖，再不传世。

原本刊板柳庄相法不传于世，高公后来叹曰：吾自学数十年，异集异书见过，未曾见此朗然明白，顿悟玄机，作梅窗赋一篇，以赋曰。

大哉人身生物之体，合乎天地一气，而先生观格局，规模五行强弱，不可不察十二宫中，不可不知一百部位，大概只须看格局，细究还宜察看五官形神，要配格局，要强官府，要停气色，要润部位，要高三停，要平宫，宫不宜缺陷，部不可纹低，木滞梁金造作栋渠之器，水厚得土方为福寿之人，火克金形到底难言有寿，水生木格必须还要成名。

五行得生旺可得一身显达。

一局失其垣，难问一世荣名。

头圆发秀，必是清高之士。

休下腹垂，守为安乐之人。

眉高耳耸，到老得人钦敬。

印润梁高，一生新近高人。

准大心怀德行，梁低破祖离宗。

眼大若无光彩，为人决犯刑名。

耳大口如一撮，天年四九归阴。

鼻大者独嫌孔露，口大者要有棱角。

眼黄者男女切忌。

唇红者男女偏宜。

面陷多伤骨肉，颧高及好为非。

仓库配，当为宰相，轮弼明，一品随朝，边地起，何愁不富，四壁暗，罗细之非。

鼻小面大，何须求利？眉低眼陷，一世辛勤。

夫灶空仓库陷，何年发福？头皮枯，血不润，一载归阴。

满面色放光华，为人下贱且是愚蒙。

鬓眉齐清生过目，为人正大，兼有贤妻。

上停长一生富足，中停长财禄丰盈，若是下停一润，为官必至尚书。

无杀女人之面，有颧还作夫人。

鼻陷儿童无脑，有寿宜不昌。

曰曰荣神，只为浮筋露骨。

时时费力，皆因血暗皮粗。

臀尖股小，岂得安身之处？神昏目暗，中年破败倾家。

眼若浮光，女犯浮，多奸事。

鼻梁露节，女刑男破一身贫。

头尖额削，一世奔走。

腰偏皮薄，到老孤单。

唇掀齿露，且且夭。

目斜根断，曰贱曰奸。

颧骨高，上下要配，准额大，井灶要齐。

成家子腮圆肉厚，败家子反耳耸眉。

当家妇背平腰润，乱家妇体细身轻。

偏斜何须问福？觜尖唇白三十早刑。

一面好相而腰尖，必淫乱。

印平唇厚貌丑必产奇英。

小儿神旺，何愁关杀？妇女声清可配良人。

一品二品异相一时难辨，三品四品印平气足神清，五六七八品，头圆腹垂背厚丰，五长五短须配，五大五小要匀。

相虽一体，有万分，一时难辨，再论分明。

先生欲归田里，不受爵绿金帛。

永乐赐以绿柳百株，肥田百亩，归隐浙越，赐号柳庄先生。

后高公思慕请旨，宣九次不至朝关，高公亲往浙越，但见仙庄闲临绿水，户绕肥田，花红柳绿，翠竹盘松，感忆不尽，又见门悬金字，户列红碑。

辞曰：湛然清静祸福难侵，或气和离一事不逐。

黑气若穿五窍，身陷幽灵。

旺气如犯三台，禄从天降。

居官见逢赤色，同在交增士庶。

双颧见红色，兄弟竞争是敌。

天停白气，春愁口舌刑杀。

地阔黑云，秋怕交争词。

奸门黄气，因奸而尚然成婚。

妻部黑云，故旧而间变盗。

赤色忌侵酒令，酒色亡身，炎光怕见阴官，防妻产厄。

青色生于眼下，必是妻妾子女。

白气长于鼻头，须有父母兄弟之刑。

中央土色逢红，而终见灾殃。

青黄神色纵红，而必无多忧。

天中黑雾，退官失职。

印堂黑色，移徒之愁。

年上色黄，即封官爵。

寿上色红，妻必争克。

年上横纹赤黑，或忧父母，或忧身寿。

年上黄色红云，一喜子孙，一喜绿。

白为死丧，赤乃官灾，黑为病患之忧，青为惊辱之事。

眼下黑色而争讼，眉上黄明而受福。

黑如油抹，人命多伤。

黄似土酥，财帛广聚。

红黄入于面上，多因敕赐金帛。

年上黑雾，应天狱，定见官中而招。

鱼尾青，奸事败。

准头黄明，禄位成。

黑连年上，女定招灾。

青入人中，男须败业。

祸丧起于白头，忧病常在眉发。

黄明求官易得，鼻孔暗黑，干事难成。

因奴马而争强。

泪堂黄色，而莫得。

龙宫黑子，左害子而右害女。

眉上白光左损父而右损母。

山根赤而双目如火，血光之厄。

黑云气应天岳，酒食色欲之忧。

求官进职，三台上必光明。

财退官灾，五岳中而黑暗。

小求大得，盖天庭两角分明。

不劳而成，因兰台边四方明润。

印堂黄色如柳叶朝边地，九十曰三品登坛。

高广紫气以有明，于夭中一年间。

兵符拜相，驿马紫气，四十曰内有小人百事。

若僧道，古月至弟，年内应后。

有气色一册，十分断尽，宜详察之也。

## 五行象说：

夫人生天地之间，不出五行之外，气秉阴阳，难逃生克之中。天有五行：金木水火土，人有五脏：心肝脾肺肾。心火，肝木，脾土，肺金，肾水，乃五行之根本，耳目口鼻乃五行之苗，气色乃五行之变化。

欲知祸福，须知变化之机，欲识吉凶，尽在五行生克。

红、赤、紫色属火，乃心之苗；青属木，肝之苗；黄属土，脾之苗；白属金，肺之苗；黑属水，肾之苗。色以喜怒哀乐所发，还有酒色所发，还有木经强弱所发，何色发于某宫，即应某事，或在内外表里大小斜正如何之形，事事物物有万端之异，断吉凶全凭五色为主，言祸福一面之内，若不得法，空费力矣。

夫气色之事有二分：一曰气，二曰色。在里色，在外浮光者为光，不为气，色滑者为点，不为浮光。

凡人只宜气色，不宜浮光。

万金解说：面有一百部位，小说外有看四时十二宫，所在地名有一盘人面交宫，过限吉凶，星宿部位还加一百二十，大小部位共有二百四十四法，宫宫有细法，有诀，观者非细心之士，不得忧之，非俗愚所用，亦非贪图名利之人所学这，乃上通天文，下合阴阳者方能语此，后得之士不能认错。

## 四时气色：

歌曰：春青定向三阳取，夏季还当印内求，秋天只观年寿上，冬来地阁白光浮。

此乃古法，春天万物发生，宜青在三阳之上；夏曰火旺，宜红紫在山根印堂；秋天金旺，宜黄白发于土星；冬曰水旺，故观地阁。

木星宜明，此乃大概亦。

或不验，还得十二月、四库、四偏、四正为主（辰戌丑未为四库，子午卯酉为四正，寅申巳亥为四偏），外欲求某事即在某宫上看，后从细法宜玩。

夫气色乃五脏六腑之苗，有青黄黑紫赤白之分。

青色乃肝经发，多在三阳、卧蚕、鱼尾，此数处在青色之宫，如发在春天，反和些小利；如发在天庭、印堂，七曰主死；发在鼻头，一年内死；发在年寿，主暗疾；发在双耳，主困苦破这家；发在口角、地阁，一月寿终；发在边地，主牵连官狱。

本宫不过三多忧，此青不拘何处，只宜明亮，不宜暗滞，如暗滞即凶。

黄色乃土星，印堂本位。

凡黄色乃脾土之壮，气多发在印堂土星。

书云：红黄满面发，家财自安康；青黄发鼻必得横财。

妙发不误大事，红黄色独喜土星，其外俱不宜发。

印堂黄还有宜，有红方妙，红若不应也不利。

若三十前后金木形人，印堂红黄方得发财；四九之外水土形人，得此反主大败。

黄发边城，难言有寿。

黄发口角即死无生，此色发于其外，连命有亏，岂可言求谋得成？黄色若在三、六、九、十二月，发在本宫，方许财利，故辰戌丑未乃土之宫，分：辰月宜青黄，戌月宜白黄，未月宜红黄，丑月宜白暗黄色方好。

## 春夏秋冬

凡赤色乃红色所变，因照烈而得，多在准头年寿，其外色少。

夏月只忌年寿。

赤主灾并口舌，夏月人多发赤色，独忌年寿赤，主有口舌灾病，其外准头俱不忌。

若春秋冬三季，赤色不拘何宫，亦产凶灾。

故赤色俱在皮外，红紫色必在皮内，轻主口舌，重主身亡。

火土两形人还免一半，金木形人大忌，水形人虽不忌红赤，忌赤色，为灾。

紫色与赤色大不相同，是心经发，红色所变化。

凡紫色多发生在印堂、三阴三阳、天庭，凡紫色俱是财喜之色，娶妻生子独宜紫色，方得成事，紫色不现，难许成妻生子，发于某处，应其事大利，只不宜发生于水星上下，则主大惊是非。

红色乃心经正色，故主财，喜红色多发生在印堂、颧、准三处，其外红色少。

凡红色宜明润，或一糁、一粒、一丝为妙，如豆如米，欲成三四五七为妙，不宜滞一大片，内外俱应色，乃发财之色，春夏最宜，秋冬不宜。

黑乃水色，肾经所发，不拘何处灾祸。

如火形人得之，若明亮主发。

黑成点乃膀胱之色，主三七曰内死。

病人发白主生，若黑色一开，黄色一至即死。

凡老年人病，大忌黄生口角，不忌黑色，白色一发主死。

木形、土形面多白光，主大不祥。

白色发各部位，俱不宜，独喜地阁冬月为妙，其余别月不宜。

又发在某部位上，如成点成丝，主有孝服，散者还好，点若豆大，丝若新蚕，散即不忌。

暗色乃浊色上升，不分五藏横生满面，表里不明，不分宫位，故名暗色。

书云：色暗九年主大困，所事不遂多磨。

赤多为暗，青黄多亦为暗，三年外方开。

滞色乃天下浊气，皮土不和，五藏不调，故此色滞。

土形人难不忌，然亦要滞得润，若暗亦不妙，一滞要九年方开。

满面滞色，一生贫困。

古人云：神昏气滞贫穷之汉，正此谓也。

又有一法：老不宜明，少不宜暗，色滞不妨。
